{"title":"小雅·节南山之什","uid":"7293a0d4d3c500b04eb65c0ab0650cda","slug":"XiaoYa_JieNanShanZhiShen","date":"2022-07-19T00:00:00.000Z","updated":"2022-08-02T05:41:32.000Z","comments":true,"path":"api/articles/XiaoYa_JieNanShanZhiShen.json","keywords":null,"cover":"https://images.pexels.com/photos/103567/pexels-photo-103567.jpeg?auto=compress&cs=tinysrgb&w=1600","content":"<h3 id=\"《节南山》\"><a href=\"#《节南山》\" class=\"headerlink\" title=\"《节南山》\"></a>《节南山》</h3><p>节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！</p>\n<p>节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。</p>\n<p>尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。</p>\n<p>弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。</p>\n<p>昊天不佣，降此鞠訩。昊天不惠，降此大戾。君子如届，俾民心阕。君子如夷，恶怒是违。</p>\n<p>不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。</p>\n<p>驾彼四牡，四牡项领。我瞻四方，蹙蹙靡所骋。</p>\n<p>方茂尔恶，相尔矛矣。既夷既怿，如相酬矣。</p>\n<p>昊天不平，我王不宁。不惩其心，覆怨其正。</p>\n<p>家父作诵，以究王訩。式讹尔心，以畜万邦。</p>\n<h3 id=\"《正月》\"><a href=\"#《正月》\" class=\"headerlink\" title=\"《正月》\"></a>《正月》</h3><p>正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。</p>\n<p>父母生我，胡俾我瘉？不自我先，不自我后。好言自口，莠言自口。忧心愈愈，是以有侮。</p>\n<p>忧心惸惸，念我无禄。民之无辜，并其臣仆。哀我人斯，于何从禄？瞻乌爰止？于谁之屋？</p>\n<p>瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？</p>\n<p>谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄！</p>\n<p>谓天盖高，不敢不局。谓地盖厚，不敢不蹐。维号斯言，有伦有脊。哀今之人，胡为虺蜴？</p>\n<p>瞻彼阪田，有菀其特。天之杌我，如不我克。彼求我则，如不我得。执我仇仇，亦不我力。</p>\n<p>心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒灭之！</p>\n<p>终其永怀，又窘阴雨。其车既载，乃弃尔辅。载输尔载，将伯助予！</p>\n<p>无弃尔辅，员于尔辐。屡顾尔仆，不输尔载。终逾绝险，曾是不意。</p>\n<p>鱼在于沼，亦匪克乐。潜虽伏矣，亦孔之炤。忧心惨惨，念国之为虐！</p>\n<p>彼有旨酒，又有嘉肴。洽比其邻，婚姻孔云。念我独兮，忧心殷殷。</p>\n<p>佌佌彼有屋，蔌蔌方有谷。民今之无禄，天夭是椓。哿矣富人，哀此惸独。</p>\n<h3 id=\"《十月之交》\"><a href=\"#《十月之交》\" class=\"headerlink\" title=\"《十月之交》\"></a>《十月之交》</h3><p>十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。</p>\n<p>日月告凶，不用其行。四国无政，不用其良。彼月而食，则维其常；此日而食，于何不臧。</p>\n<p>烨烨震电，不宁不令。百川沸腾，山冢崒崩。高岸为谷，深谷为陵。哀今之人，胡惨莫惩？</p>\n<p>皇父卿士，番维司徒，家伯维宰，仲允膳夫，棸子内史，蹶维趣马，禹维师氏。醘妻煽方处。</p>\n<p>抑此皇父，岂曰不时？胡为我作，不即我谋？彻我墙屋，田卒汙莱。曰予不戕，礼则然矣。</p>\n<p>皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。</p>\n<p>黾勉从事，不敢告劳。无罪无辜，谗口嚣嚣。下民之孽，匪降自天。噂沓背憎，职竞由人。</p>\n<p>悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。</p>\n<h3 id=\"《雨无正》\"><a href=\"#《雨无正》\" class=\"headerlink\" title=\"《雨无正》\"></a>《雨无正》</h3><p>浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。</p>\n<p>周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。</p>\n<p>如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？</p>\n<p>戎成不退，饥成不遂。曾我暬御，惨惨日瘁。凡百君子，莫肯用讯。听言则答，谮言则退。</p>\n<p>哀哉不能言，匪舌是出，维躬是瘁。哿矣能言，巧言如流，俾躬处休！</p>\n<p>维曰予仕，孔棘且殆。云不何使，得罪于天子；亦云可使，怨及朋友。</p>\n<p>谓尔迁于王都。曰予未有室家。鼠思泣血，无言不疾。昔尔出居，谁从作尔室？</p>\n<h3 id=\"《小旻》\"><a href=\"#《小旻》\" class=\"headerlink\" title=\"《小旻》\"></a>《小旻》</h3><p>旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。</p>\n<p>潝潝訿訿，亦孔之哀。谋之其臧，则具是违。谋之不臧，则具是依。我视谋犹，伊于胡厎。</p>\n<p>我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。</p>\n<p>哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。</p>\n<p>国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。</p>\n<p>不敢暴虎，不敢冯河。人知其一，莫知其他。战战兢兢，如临深渊，如履薄冰。</p>\n<h3 id=\"《小宛》\"><a href=\"#《小宛》\" class=\"headerlink\" title=\"《小宛》\"></a>《小宛》</h3><p>宛彼鸣鸠，翰飞戾天。我心忧伤，念昔先人。明发不寐，有怀二人。</p>\n<p>人之齐圣，饮酒温克。彼昏不知，壹醉日富。各敬尔仪，天命不又。</p>\n<p>中原有菽，庶民采之。螟蛉有子，蜾蠃负之。教诲尔子，式穀似之。</p>\n<p>题彼脊令，载飞载鸣。我日斯迈，而月斯征。夙兴夜寐，毋忝尔所生。</p>\n<p>交交桑扈，率场啄粟。哀我填寡，宜岸宜狱。握粟出卜，自何能穀？</p>\n<p>温温恭人，如集于木。惴惴小心，如临于谷。战战兢兢，如履薄冰。</p>\n<h3 id=\"《小弁》\"><a href=\"#《小弁》\" class=\"headerlink\" title=\"《小弁》\"></a>《小弁》</h3><p>弁彼鸴斯，归飞提提。民莫不穀，我独于罹。何辜于天？我罪伊何？心之忧矣，云如之何？</p>\n<p>踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。</p>\n<p>维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？</p>\n<p>菀彼柳斯，鸣蜩嘒嘒，有漼者渊，萑苇淠淠。譬彼舟流，不知所届，心之忧矣，不遑假寐。</p>\n<p>鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知？</p>\n<p>相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。</p>\n<p>君子信谗，如或酬之。君子不惠，不舒究之。伐木掎矣，析薪扡矣。舍彼有罪，予之佗矣。</p>\n<p>莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。</p>\n<h3 id=\"《巧言》\"><a href=\"#《巧言》\" class=\"headerlink\" title=\"《巧言》\"></a>《巧言》</h3><p>悠悠昊天，曰父母且。无罪无辜，乱如此幠。昊天已威，予慎无罪。昊天大幠，予慎无辜。</p>\n<p>乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。</p>\n<p>君子屡盟，乱是用长。君子信盗，乱是用暴。盗言孔甘，乱是用餤。匪其止共，维王之邛。奕奕寝庙，君子作之。秩秩大猷，圣人莫之。</p>\n<p>他人有心，予忖度之。跃跃毚兔，遇犬获之。荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。</p>\n<p>彼何人斯？居河之麋。无拳无勇，职为乱阶。既微且尰，尔勇伊何？为犹将多，尔居徒几何？</p>\n<h3 id=\"《何人斯》\"><a href=\"#《何人斯》\" class=\"headerlink\" title=\"《何人斯》\"></a>《何人斯》</h3><p>彼何人斯？其心孔艰。胡逝我梁，不入我门？伊谁云从？维暴之云。</p>\n<p>二人从行，谁为此祸？胡逝我梁，不入唁我？始者不如今，云不我可</p>\n<p>彼何人斯？胡逝我陈？我闻其声，不见其身。不愧于人？不畏于天？</p>\n<p>彼何人斯？其为飘风。胡不自北？胡不自南？胡逝我梁？絺搅我心。</p>\n<p>尔之安行，亦不遑舍。尔之亟行，遑脂尔车。壹者之来，云何其盱。</p>\n<p>尔还而入，我心易也。还而不入，否难知也。壹者之来，俾我絺也。</p>\n<p>伯氏吹埙，仲氏吹篪。及尔如贯，谅不我郑出此三物，以诅尔斯。</p>\n<p>为鬼为蜮，则不可得。有靦面目，视人罔极。作此好歌，以极反侧。</p>\n<h3 id=\"《巷伯》\"><a href=\"#《巷伯》\" class=\"headerlink\" title=\"《巷伯》\"></a>《巷伯》</h3><p>萋兮斐兮，成是贝锦。彼谮人者，亦已大甚！</p>\n<p>哆兮侈兮，成是南箕。彼谮人者，谁适与谋。</p>\n<p>缉缉翩翩，谋欲谮人。慎尔言也，谓尔不信。</p>\n<p>捷捷幡幡，谋欲谮言。岂不尔受？既其女迁。</p>\n<p>骄人好好，劳人草草。苍天苍天，视彼骄人，矜此劳人。</p>\n<p>彼谮人者，谁适与谋？取彼谮人，投畀豺虎。豺虎不食，投畀有北。有北不受，投畀有昊！</p>\n<p>杨园之道，猗于亩丘。寺人孟子，作为此诗。凡百君子，敬而听之。</p>\n","text":"《节南山》节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！ 节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。 尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。 弗躬弗亲，庶民弗信。弗...","link":"","photos":[],"count_time":{"symbolsCount":"2.9k","symbolsTime":"3 mins."},"categories":[{"name":"小雅","slug":"小雅","count":7,"path":"api/categories/小雅.json"}],"tags":[{"name":"诗经","slug":"诗经","count":30,"path":"api/tags/诗经.json"},{"name":"小雅","slug":"小雅","count":7,"path":"api/tags/小雅.json"}],"toc":"<ol class=\"toc\"><li class=\"toc-item toc-level-3\"><a class=\"toc-link\" href=\"#%E3%80%8A%E8%8A%82%E5%8D%97%E5%B1%B1%E3%80%8B\"><span class=\"toc-text\">《节南山》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E6%AD%A3%E6%9C%88%E3%80%8B\"><span class=\"toc-text\">《正月》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%8D%81%E6%9C%88%E4%B9%8B%E4%BA%A4%E3%80%8B\"><span class=\"toc-text\">《十月之交》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E9%9B%A8%E6%97%A0%E6%AD%A3%E3%80%8B\"><span class=\"toc-text\">《雨无正》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%B0%8F%E6%97%BB%E3%80%8B\"><span class=\"toc-text\">《小旻》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%B0%8F%E5%AE%9B%E3%80%8B\"><span class=\"toc-text\">《小宛》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%B0%8F%E5%BC%81%E3%80%8B\"><span class=\"toc-text\">《小弁》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%B7%A7%E8%A8%80%E3%80%8B\"><span class=\"toc-text\">《巧言》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E4%BD%95%E4%BA%BA%E6%96%AF%E3%80%8B\"><span class=\"toc-text\">《何人斯》</span></a></li><li class=\"toc-item toc-level-3\"><a class=\"toc-link\" href=\"#%E3%80%8A%E5%B7%B7%E4%BC%AF%E3%80%8B\"><span class=\"toc-text\">《巷伯》</span></a></li></ol>","author":{"name":"森立设计","slug":"blog-author","avatar":"https://s3.bmp.ovh/imgs/2022/08/24/745a612bca277e56.png","link":"/","description":"LIFE AND DREAM","socials":{"github":"https://github.com/META-HY","twitter":"","stackoverflow":"","wechat":"","qq":"","weibo":"","zhihu":"","csdn":"","juejin":"","customs":{}}},"mapped":true,"prev_post":{"title":"小雅·南有嘉鱼之什","uid":"87d604a0ccbd37d7e896ae06fc06cdd0","slug":"XiaoYa_NanYouJiaYuZhiShen","date":"2022-07-21T00:00:00.000Z","updated":"2022-08-02T05:41:53.000Z","comments":true,"path":"api/articles/XiaoYa_NanYouJiaYuZhiShen.json","keywords":null,"cover":"https://images.pexels.com/photos/1001682/pexels-photo-1001682.jpeg?auto=compress&cs=tinysrgb&w=1260&h=750&dpr=1","text":"《南有嘉鱼》南有嘉鱼，烝然罩罩。君子有酒，嘉宾式燕以乐。 南有嘉鱼，烝然汕汕。君子有酒，嘉宾式燕以衎。 南有樛木，甘瓠累之。君子有酒，嘉宾式燕绥之。 翩翩者鵻，烝然来思。君子有酒，嘉宾式燕又思。 《南山有台》南山有台，北山有莱。乐只君子，邦家之基。乐只君子，万寿无期。 南山有桑，...","link":"","photos":[],"count_time":{"symbolsCount":"1.5k","symbolsTime":"1 mins."},"categories":[{"name":"小雅","slug":"小雅","count":7,"path":"api/categories/小雅.json"}],"tags":[{"name":"诗经","slug":"诗经","count":30,"path":"api/tags/诗经.json"},{"name":"小雅","slug":"小雅","count":7,"path":"api/tags/小雅.json"}],"author":{"name":"森立设计","slug":"blog-author","avatar":"https://s3.bmp.ovh/imgs/2022/08/24/745a612bca277e56.png","link":"/","description":"LIFE AND DREAM","socials":{"github":"https://github.com/META-HY","twitter":"","stackoverflow":"","wechat":"","qq":"","weibo":"","zhihu":"","csdn":"","juejin":"","customs":{}}}},"next_post":{"title":"小雅·鸿雁之什","uid":"434b25f6c4dd2b000b35c86fcd682609","slug":"XiaoYa_HongYanZhiShen","date":"2022-07-18T00:00:00.000Z","updated":"2022-08-02T05:41:25.000Z","comments":true,"path":"api/articles/XiaoYa_HongYanZhiShen.json","keywords":null,"cover":"https://images.pexels.com/photos/1533720/pexels-photo-1533720.jpeg?auto=compress&cs=tinysrgb&w=1260&h=750&dpr=1","text":"《鸿雁》鸿雁于飞，肃肃其羽。之子于征，劬劳于野。爰及矜人，哀此鳏寡。 鸿雁于飞，集于中泽。之子于垣，百堵皆作。虽则劬劳，其究安宅？ 鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。 《庭燎》夜如何其？夜未央，庭燎之光。君子至止，鸾声将将。 夜如何其？夜未艾，庭燎晣晣。...","link":"","photos":[],"count_time":{"symbolsCount":"1.2k","symbolsTime":"1 mins."},"categories":[{"name":"小雅","slug":"小雅","count":7,"path":"api/categories/小雅.json"}],"tags":[{"name":"诗经","slug":"诗经","count":30,"path":"api/tags/诗经.json"},{"name":"小雅","slug":"小雅","count":7,"path":"api/tags/小雅.json"}],"author":{"name":"森立设计","slug":"blog-author","avatar":"https://s3.bmp.ovh/imgs/2022/08/24/745a612bca277e56.png","link":"/","description":"LIFE AND DREAM","socials":{"github":"https://github.com/META-HY","twitter":"","stackoverflow":"","wechat":"","qq":"","weibo":"","zhihu":"","csdn":"","juejin":"","customs":{}}}}}