[{"id":"979778cb9711f9391c2ff02cad328262","title":"使用cloudflare DDNS远程访问飞牛NAS并设置https访问","content":"前期准备Clouflare账户如果没有cloudflare账户，请先前往https://dash.cloudflare.com进行注册。\n拥有自己的域名设置前需要有自己的域名，如果没有可以前往腾讯云、阿里云、godaddy等网站进行购买，购买教程请自行搜索教程。本文使用simpleddnsname.com示例。\n域名使用cloudflare进行解析域名注册成功后，需将域名解析至cloudflare域，具体教程自行搜索。\ncloudflare设置获取域名账户ID账户ID需要进入到想想要远程访问飞牛nas的域名设置内，具体操作账户主页-域-simpleddnsname.com，在概述页面的右下方可看到账户ID,账户ID是一串数字和字母组成的字符串，这串字符飞牛中需要用到。\n设置DNS解析在DNS中新建一个类型A解析，名称填想要远程访问飞牛nas的域名的二级域名，如fnnas，内容可以随便填一个IP地址，这个地址后面会自动更新。代理可以关掉。\n获取Clouflare用户API令牌cloudflare登录成功后，点击左上角个人账户（人像图标）-配置文件，在我的个人资料下找到API令牌,然后点击创建令牌，选择编辑区域 DNS并使用模板创建。权限选择区域-DNS-编辑区域资源选择包括-特定区域-simpleddnsname.com然后点击下方的继续以显示摘要-创建令牌至此用户API令牌即创建成功，这个API令牌一会飞牛中需要用到，可以先copy出来。API令牌只会显示一次，创建成功后不要关闭网页。\n飞牛DDNS设置在飞牛系统设置-远程访问-DDNS中新增DDNS.DDNS服务商选择cloudflareDDNS域名输入fnnas.simpleddnsname.com这个域名以后可以直接远程访问飞牛。用户名&#x2F;ID输入获取到的账户ID密钥&#x2F;密码输入创建的API令牌外部IPv4地址选择内网IP如192.168.1.123。外部IPv6地址选择外网IP这里要选择非内网地址，方便外网IPv6访问。点击保存DDNS即创建成功,成功后可尝试立即更新，如果状态显示成功，即可使用http://fnnas.simpleddnsname.com:5666 远程访问飞牛NAS。\n开启https访问飞牛nas获取SSL证书开启https需要使用证书，本文使用腾讯云申请的免费证书示例。在全部云产品-SSL证书中申请免费证书。证书绑定域名输入fnnas.simpleddnsname.com验证方式选择手动DNS验证提交申请后需要在cloudflare的DNS中手动填写一条解析记录，复制腾讯云提供的记录填入即可。保存后返回腾讯云验证域名，验证可能需要等待几分钟。验证成功后返回列表，找到申请的证书信息，点击下载，选择Nginx服务器类型下载。下载的是一个*_nginx..zip的压缩包，解压后找到*.key和*.pem文件,飞牛中需要用到。\n在飞牛中添加证书登陆飞牛后找到系统设置-安全性-证书，点击新增证书。描述可以任意填写，证书选择之前下载的*.pem文件，私钥选择之前下载的*.key文件，中间证书可以不选择，点击确认即添加成功。添加成功后需要在服务配置-远程访问备用中选择上传的域名SSL证书，确认后即可使用https远程访问飞牛NAS.\n附言在腾讯云申请的免费SSL证书默认只有90天有效期，到期后会自动失效，所以可以在腾讯云中打开证书的自动续费，以免证书过期。\n","slug":"FnNAS use cloudflare DDNS","date":"2025-04-11T00:00:00.000Z","categories_index":"教程","tags_index":"飞牛私有云,cloudflare,https访问","author_index":"HuaYang"},{"id":"90888fe2a1166f81331a30c966099b59","title":"UE4智慧城市可视化学习笔记1-模型及贴图处理","content":"1.使用QGIS获取地图数据数据QGIS获取网址为https://github.com/qgis/QGIS\n1.1 处理建筑数据QGIS默认状态下为英文，可以参照下图改为中文，确定后重新打开QGIS Desktop就是中文模式。\n\n如果有本地的.shp数据则打开QGIS Desktop 导入本地的.shp数据（直接将文件拖进QGIS），这里以南京.SHP为例；如果没有则按照下文获取道路数据的方式进行建筑数据的获取（关键词building，画布范围改为位于并输入自己需要的省份或市名称拼音）。缩放到需要的位置，左下角图层位置在南京图层上右击，选择导出-要素另存为；文件名设置为Nanjing（任意名即可）；格式选择ESRI Shapefile，CRS选择EPSG:3857（找不到的话点击右侧图标搜索3857），点击OK等待导出。导出成功后左下角会多一个Nanjing图层，此时可以移除南京图层。\n\n1.2 安装quickOSM获取道路数据获取道路数据需要安装插件：在上方工具栏-插件-管理并安装插件，搜索quickOSM，选中之后点击安装插件。\n1.3 使用QuickOSM获取道路数据点击左上角QuickOSM插件（图标为绿色背景的放大镜），具体设置参照图片。\n\n1.4 导出道路数据具体的方法与上文处理建筑数据一致。\n1.5 获取当前区域范围点击左上角图标新建临时图层，具体参数见图。然后点击编辑-添加矩形-由范围添加矩形，然后选取整个地图窗口。导出矩形范围（具体的方法与上文处理建筑数据一致）。\n\n2.Bigmap获取矩形范围卫星地图bigmap获取网址为http://download.bigemap.com/bmsetup.rar（可以联系bigmap官方客服获取免费试用版本）在bigmap中点击导入边界，选择上一步中导出的fanwei.shp，选择合适的层级（一般13-16级之间，试用用户最高可选14级），点击确定即可下载。默认会下载.tif格式图片。\n\n3.Blender处理SHP数据3.1 安装相应软件及插件首先需要安装blender、GIS插件和Datasmith插件blender获取网址为https://www.blender.org/download/GIS插件获取网址为https://github.com/domlysz/BlenderGISDatasmith插件获取网址为https://github.com/0xafbf/blender-datasmith-export\n在blender中点击菜单栏编辑-偏好设置-插件-安装，在弹出的窗口中选择blenderGIS.zip和blender-datasmith-export文件后点击安装插件，安装后记得在插件前打勾激活。\n\n（在安装blender-datasmith-export时blender会报错Traceback(most recent call last)，这是因为压缩包文件名为  blender-datasmith-export-1.0.1.zip,此时需要删除压缩文件中的-1.0.1后在进行安装即可解决报错问题。）\n\n3.2 导入建筑数据点击GIS插件导入shp数据，导入时的具体参数见图，导入时间会因模型数据的大小而有所区别，等待即可。以相同方法导入ways.shp和fanwei.shp（导入参数默认即可）。\n\n3.3 道路数据处理点击GIS插件导入shp数据，导入成功后需要对道路进行处理，shp数据的道路只是线条，需要在blender中转换为曲面。####### 3.3.1 创建道路宽度具体操作方法为：1.选择道路层级；2.点击左上角物体-转换到-曲线；3.点击右下角物件属性；4.点击左上角添加-曲线-路径曲线；5.点击道路层级，点击点击右下角物件属性，找到几何数据-倒角-物体，选择我们刚才新建的NURBS路径。完成后道路就有了宽度。####### 3.3.2 调整道路宽度点击新建的NURBS路径-条目(N)-变换-缩放x轴，数值不宜过大，2或3即可。\n3.4 地面贴图处理在blender中新建平面，大小位置与导入的fanwei.shp一致，新建材质，将贴图设置为从bigmap中下载的.tif图片，把材质赋给新建平面。\n3.5 导出datasmith文件在blender中选择文件-导出-datasmith。导出时间会因模型数据的大小而有所区别，等待即可。\n至此模型的处理已经完成。\n\n","slug":"Design_UE4ZhiHuiChengShi1","date":"2023-01-01T00:00:00.000Z","categories_index":"学习笔记","tags_index":"学习笔记,UE4虚幻引擎","author_index":"HuaYang"},{"id":"312358575060edb28109878bb25fc4a0","title":"《道德经》","content":"【第一章】道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同谓之玄，玄之又玄，众妙之门。\n【第二章】天下皆知美之为美，斯恶（è）已；皆知善之为善，斯不善已。故有无相生，难易相成，长短相较，高下相倾，音声相和（hè），前后相随。是以圣人处无为之事，行不言之教，万物作焉而不辞，生而不有，为而不恃，功成而弗居。夫（fú）唯弗居，是以不去。\n【第三章】不尚贤，使民不争；不贵难得之货，使民不为盗；不见（xiàn）可欲，使民心不乱。是以圣人之治，虚其心，实其腹；弱其志，强其骨。常使民无知无欲，使夫（fú）智者不敢为也。为无为，则无不治。\n【第四章】道冲而用之或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。\n【第五章】天地不仁，以万物为刍（chú）狗；圣人不仁，以百姓为刍狗。天地之间，其犹橐龠（tuó yuè）乎？虚而不屈，动而愈出。多言数（shuò）穷，不如守中。\n【第六章】谷神不死，是谓玄牝（pìn），玄牝之门，是谓天地根。绵绵若存，用之不勤。 \n【第七章】天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私邪（yé）？故能成其私。 \n【第八章】上善若水。水善利万物而不争，处众人之所恶（wù），故几（jī）于道。居善地，心善渊，与善仁，言善信，正善治，事善能，动善时。夫唯不争，故无尤。\n【第九章】持而盈之，不如其已。揣(chuǎi)而锐之，不可长保。金玉满堂，莫之能守。富贵而骄，自遗（yí）其咎。功成身退，天之道。\n【第十章】载（zài）营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知（zhì）乎？天门开阖（hé），能无雌乎？明白四达，能无为乎？生之、畜（xù）之，生而不有，为而不恃，长（zhǎng）而不宰，是谓玄德。\n【第十一章】三十辐共一毂（gǔ），当其无，有车之用。埏埴（shān zhí）以为器，当其无，有器之用。凿户牖（yǒu）以为室，当其无，有室之用。故有之以为利，无之以为用。\n【第十二章】五色令人目盲，五音令人耳聋，五味令人口爽，驰骋畋（tián）猎令人心发狂，难得之货令人行妨。是以圣人为腹不为目，故去彼取此。\n【第十三章】宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患！故贵以身为天下，若可寄天下；爱以身为天下，若可托天下。 \n【第十四章】视之不见名曰夷，听之不闻名曰希，搏之不得名曰微。此三者不可致诘（jié），故混（hùn）而为一。其上不皦（jiǎo皎），其下不昧。绳绳(mǐn mǐn )不可名，复归于无物，是谓无状之状，无物之象。是谓惚恍。迎之不见其首，随之不见其后。执古之道，以御今之有，能知古始，是谓道纪。\n【第十五章】古之善为士者，微妙玄通，深不可识。夫唯不可识，故强(qiǎng)为之容。豫焉若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，混兮其若浊。孰能浊以静之徐清？孰能安以久动之徐生？保此道者不欲盈，夫唯不盈，故能蔽不新成。 \n【第十六章】致虚极，守静笃（dǔ），万物并作，吾以观复。夫物芸芸，各复归其根。归根曰静，是谓复命。复命曰常，知常曰明，不知常，妄作，凶。知常容，容乃公，公乃王（wàng），王（wàng）乃天，天乃道，道乃久，没（mò）身不殆。 \n【第十七章】太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言。功成事遂，百姓皆谓我自然。\n【第十八章】大道废，有仁义；慧智出，有大伪；六亲不和，有孝慈；国家昏乱，有忠臣。 \n【第十九章】绝圣弃智，民利百倍；绝仁弃义，民复孝慈；绝巧弃利，盗贼无有。此三者，以为文不足，故令有所属，见（xiàn）素抱朴，少私寡欲。 \n【第二十章】绝学无忧。唯之与阿（ē），相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，如婴儿之未孩。傫傫（lěi）兮若无所归。众人皆有余，而我独若遗。我愚人之心也哉！沌沌兮！俗人昭昭，我独昏昏；俗人察察，我独闷闷。澹（dàn）兮其若海，飂（liù）兮若无止。众人皆有以，而我独顽似鄙。我独异于人，而贵食(sì)母。 \n【第二十一章】孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈（yǎo）兮冥兮，其中有精；其精甚真，其中有信。自古及今，其名不去，以阅众甫。吾何以知众甫之状哉？以此。 \n【第二十二章】曲则全，枉则直，洼则盈，敝则新，少则得，多则惑。是以圣人抱一，为天下式。不自见（xiàn）故明，不自是故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉！诚全而归之。 \n【第二十三章】希言自然。故飘风不终朝（zhāo），骤雨不终日。孰为此者？天地。天地尚不能久，而况于人乎？故从事于道者，道者同于道，德者同于德，失者同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。\n【第二十四章】企者不立，跨者不行，自见（xiàn）者不明，自是者不彰，自伐者无功，自矜者不长。其在道也，曰余食赘（zhuì）行。物或恶（wù）之，故有道者不处（chǔ）。 \n【第二十五章】有物混（hùn）成，先天地生。寂兮寥兮，独立不改，周行而不殆，可以为天下母。吾不知其名，字之曰道，强(qiǎng)为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。 \n【第二十六章】重为轻根，静为躁君。是以圣人终日行不离辎（zī）重。虽有荣观（guàn），燕处超然，奈何万乘（shèng）之主，而以身轻天下？轻则失本，躁则失君。 \n【第二十七章】善行无辙迹，善言无瑕谪(xiá zhé)，善数（shǔ）不用筹策，善闭无关楗（jiàn）而不可开，善结无绳约而不可解。是以圣人常善救人，故无弃人；常善救物，故无弃物，是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。 \n【第二十八章】知其雄，守其雌，为天下溪。为天下溪，常德不离，复归于婴儿。知其白，守其黑，为天下式。为天下式，常德不忒（tè），复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之则为官长（zhǎng）。故大制不割。 \n【第二十九章】将欲取天下而为之，吾见其不得已。天下神器，不可为也。为者败之，执者失之。故物或行或随，或歔（xū）或吹，或强或羸（léi），或挫或隳（huī）。是以圣人去甚，去奢，去泰。 \n【第三十章】以道佐人主者，不以兵强天下，其事好（hào）还。师之所处，荆棘生焉。大军之后，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。\n【第三十一章】夫佳兵者，不祥之器。物或恶（wù）之，故有道者不处（chǔ）。君子居则贵左，用兵则贵右。兵者，不祥之器，非君子之器。不得已而用之，恬淡为上，胜而不美。而美之者，是乐(yào)杀人。夫乐(yào)杀人者，则不可以得志于天下矣。吉事尚左，凶事尚右。偏将军居左，上将军居右，言以丧（sāng）礼处之。杀人之众，以哀悲泣之，战胜，以丧礼处之。\n【第三十二章】道常无名，朴虽小，天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。\n【第三十三章】知人者智，自知者明。胜人者有力，自胜者强。知足者富，强行者有志，不失其所者久，死而不亡者寿。 \n【第三十四章】大道泛兮，其可左右。万物恃之而生而不辞，功成不名有，衣养万物而不为主，常无欲，可名于小；万物归焉而不为主，可名为大。以其终不自为大，故能成其大。 \n【第三十五章】执大象，天下往；往而不害，安平太。乐（yuè）与饵，过客止。道之出口，淡乎其无味，视之不足见（jiàn），听之不足闻，用之不足既。 \n【第三十六章】将欲歙（xī）之，必固张之；将欲弱之，必固强之；将欲废之，必固兴之；将欲夺之，必固与之，是谓微明。柔弱胜刚强。鱼不可脱于渊，国之利器不可以示人。 \n【第三十七章】道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。 \n【第三十八章】上德不德，是以有德；下德不失德，是以无德。上德无为而无以为，下德为之而有以为。上仁为之而无以为，上义为之而有以为，上礼为之而莫之应，则攘(rǎng)臂而扔之。故失道而后德，失德而后仁，失仁而后义，失义而后礼。夫礼者，忠信之薄(bó)而乱之首。前识者，道之华而愚之始。是以大丈夫处其厚，不居其薄(bó)；处其实，不居其华。故去彼取此。 \n【第三十九章】昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之。天无以清将恐裂，地无以宁将恐发（fèi，“发”通“废”），神无以灵将恐歇，谷无以盈将恐竭，万物无以生将恐灭，侯王无以贵高将恐蹶（jué）。故贵以贱为本，高以下为基。是以侯王自谓孤寡不穀（谷gǔ）。此非以贱为本邪（yé）？非乎？故致数（shuò）舆（yù）无舆。不欲琭（lù）琭如玉，珞（luò）珞如石。 \n【第四十章】反者，道之动；弱者，道之用。天下万物生于有，有生于无。 \n【第四十一章】上士闻道，勤而行之；中士闻道，若存若亡；下士闻道，大笑之，不笑不足以为道。故建言有之：明道若昧，进道若退，夷道若颣（lèi）。上德若谷，大白若辱，广德若不足，建德若偷，质真若渝（yú）。大方无隅（yú），大器晚成，大音希声，大象无形。道隐无名，夫唯道善贷且成。\n【第四十二章】道生一，一生二，二生三，三生万物。万物负阴而抱阳，冲气以为和。人之所恶（wù），唯孤寡不穀（谷gǔ），而王公以为称（chēng）。故物，或损之而益，或益之而损。人之所教（jiào），我亦教之。强梁者不得其死，吾将以为教父。 \n【第四十三章】天下之至柔，驰骋天下之至坚，无有入无间，吾是以知无为之有益。不言之教，无为之益，天下希及之。 \n【第四十四章】名与身孰亲？身与货孰多？得与亡孰病？ 是故甚爱必大费，多藏必厚亡。知足不辱，知止不殆，可以长久。 \n【第四十五章】大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒，静胜热。清静为天下正。 \n【第四十六章】天下有道，却走马以粪；天下无道，戎马生于郊。祸莫大于不知足，咎莫大于欲得，故知足之足，常足矣。\n【第四十七章】不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。\n【第四十八章】为学日益，为道日损。损之又损，以至于无为，无为而无不为。取天下常以无事，及其有事，不足以取天下。\n【第四十九章】圣人无常心，以百姓心为心。善者，吾善之；不善者，吾亦善之，德善。信者，吾信之；不信者，吾亦信之，德信。圣人在天下歙歙（xīxī），为天下浑其心。（百姓皆注其耳目），圣人皆孩之。 \n【第五十章】出生入死。生之徒十有三，死之徒十有三。人之生动之死地，亦十有三。夫何故？以其生生之厚。盖闻善摄生者，陆行不遇兕（sì）虎，入军不被（pī）甲兵，兕无所投其角，虎无所措其爪（zhǎo），兵无所容其刃。夫何故？以其无死地。 \n【第五十一章】道生之，德畜（xù）之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜之。长之、育之、亭之、毒之、养之、覆之。生而不有，为而不恃，长（zhǎng）而不宰，是谓玄德。 \n【第五十二章】天下有始，以为天下母。既得其母，以知其子；既知其子，复守其母，没（mò）身不殆。塞（sè）其兑，闭其门，终身不勤。开其兑，济其事，终身不救。见（jiàn）小曰明，守柔曰强。用其光，复归其明，无遗身殃，是为习常。 \n【第五十三章】使我介然有知，行于大道，唯施（迤yí）是畏。大道甚夷，而民好径。朝（cháo）甚除，田甚芜，仓甚虚。服文彩，带利剑，厌饮食，财货有余，是为盗夸。非道也哉！ \n【第五十四章】善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长（zhǎng）；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。\n【第五十五章】含德之厚，比于赤子。蜂虿（chài）虺（huǐ）蛇不螫(shì)，猛兽不据，攫(jué)鸟不搏。骨弱筋柔而握固。未知牝牡之合而全作，精之至也。终日号而不嗄（shà），和之至也。知和曰常，知常曰明，益生曰祥，心使气曰强。物壮则老，谓之不道，不道早已。 \n【第五十六章】知（zhì）者不言，言者不知（zhì）。塞（sè）其兑，闭其门，挫其锐；解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱，故为天下贵。\n【第五十七章】以正治国，以奇用兵，以无事取天下。吾何以知其然哉？以此。天下多忌讳，而民弥贫；民多利器，国家滋昏；人多伎（jì）巧，奇物滋起；法令滋彰，盗贼多有。故圣人云：“我无为而民自化，我好静而民自正，我无事而民自富，我无欲而民自朴。” \n【第五十八章】其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖，人之迷，其日固久。是以圣人方而不割，廉而不刿（guì），直而不肆，光而不耀。 \n【第五十九章】治人事天莫若啬（sè）。夫唯啬，是谓早服。早服谓之重(chóng)积德，重(chóng)积德则无不克，无不克则莫知其极，莫知其极，可以有国。有国之母，可以长久。是谓深根固柢（dǐ），长生久视之道。\n【第六十章】治大国若烹小鲜。以道莅（lì）天下，其鬼不神。非其鬼不神，其神不伤人；非其神不伤人，圣人亦不伤人。夫两不相伤，故德交归焉。\n【第六十一章】大国者下流。天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜（xù）人，小国不过欲入事人，夫两者各得其所欲，大者宜为下。\n【第六十二章】道者万物之奥，善人之宝，不善人之所保。美言可以市，尊行可以加人。人之不善，何弃之有！故立天子，置三公，虽有拱璧以先驷马，不如坐进此道。古之所以贵此道者何？不曰以求得，有罪以免邪（yé）？故为天下贵。 \n【第六十三章】为无为，事无事，味无味。大小多少，报怨以德。图难于其易，为大于其细。天下难事必作于易，天下大事必作于细，是以圣人终不为大，故能成其大。夫轻诺必寡信，多易必多难，是以圣人犹难之。故终无难矣。 \n【第六十四章】其安易持，其未兆易谋，其脆易泮（pàn），其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败；无执，故无失。民之从事，常于几成而败之。慎终如始，则无败事。是以圣人欲不欲，不贵难得之货。学不学，复众人之所过。以辅万物之自然，而不敢为。\n【第六十五章】古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者，亦稽（jī）式。常知稽式，是谓玄德。玄德深矣，远矣，与物反矣，然后乃至大顺。\n【第六十六章】江海所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上而民不重，处前而民不害，是以天下乐推而不厌。以其不争，故天下莫能与之争。 \n【第六十七章】天下皆谓我道大，似不肖（xiào）。夫唯大，故似不肖。若肖，久矣其细也夫。我有三宝，持而保之。一曰慈，二曰俭，三曰不敢为天下先。慈，故能勇；俭，故能广；不敢为天下先，故能成器长（zhǎng）。今舍慈且勇，舍俭且广，舍后且先，死矣！夫慈，以战则胜，以守则固，天将救之，以慈卫之。 \n【第六十八章】善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天古之极。 \n【第六十九章】用兵有言，吾不敢为主而为客，不敢进寸而退尺。是谓行（xíng）无行（háng），攘(rǎng)无臂，扔无敌，执无兵。祸莫大于轻敌，轻敌几丧吾宝。故抗兵相加，哀者胜矣。 \n【第七十章】吾言甚易知，甚易行，天下莫能知，莫能行。言有宗，事有君。夫唯无知，是以不我知。知\n我者希，则我者贵，是以圣人被（pī，“被”同“披”）褐怀玉。 〖译文〗\n【第七十一章】知不知，上；不知知，病。夫唯病病，是以不病。圣人不病，以其病病，是以不病。 \n【第七十二章】民不畏威，则大威至。无狎（xiá）其所居，无厌（yà，“厌”同“压”）其所生。夫唯不厌（yà，“厌”同“压”），是以不厌(yàn)。是以圣人自知，不自见（xiàn）；自爱，不自贵。故去彼取此。\n【第七十三章】勇于敢则杀，勇于不敢则活。此两者，或利或害。天之所恶（wù），孰知其故？是以圣人犹难之。天之道，不争而善胜，不言而善应，不召而自来，繟（chǎn）然而善谋。天网恢恢，疏而不失。 \n【第七十四章】民不畏死，奈何以死惧之！若使民常畏死，而为奇者，吾得执而杀之，孰敢？常有司杀者杀，夫代司杀者杀，是谓代大匠斫（zhuó）。夫代大匠斫者，希有不伤其手矣。\n【第七十五章】民之饥，以其上食税之多，是以饥。民之难治，以其上之有为，是以难治。民之轻死，以其求生之厚，是以轻死。夫唯无以生为者，是贤于贵生。\n【第七十六章】人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。\n【第七十七章】天之道，其犹张弓与！高者抑之，下者举之；有余者损之，不足者补之。天之道，损有余而补不足。人之道则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见（xiàn）贤。 \n【第七十八章】天下莫柔弱于水，而攻坚强者莫之能胜，其无以易之。弱之胜强，柔之胜刚，天下莫不知，莫能行。是以圣人云，受国之垢，是谓社稷主；受国不祥，是为天下王。正言若反。\n【第七十九章】和大怨，必有余怨，安可以为善？是以圣人执左契，而不责于人。有德司契，无德司彻。天道无亲，常与善人。\n【第八十章】小国寡民，使有什伯（bǎi）之器而不用，使民重（zhòng）死而不远徙(xí)。虽有舟舆，无所乘之；虽有甲兵，无所陈之；使人复结绳而用之。甘其食，美其服，安其居，乐其俗。邻国相望，鸡犬之声相闻，民至老死不相往来。 \n【第八十一章】信言不美，美言不信；善者不辩，辩者不善；知（zhì）者不博，博者不知（zhì）。圣人不积，既以为人，己愈有；既以与人，己愈多。天之道，利而不害。圣人之道，为而不争。\n","slug":"DaoDeJing_1","date":"2022-12-01T00:00:00.000Z","categories_index":"道德经","tags_index":"道德经,老子","author_index":"无限星火"},{"id":"cf669dece376db0898f21f143171b035","title":"商颂","content":"《那》猗与那与！置我鞉鼓。奏鼓簡簡，衎我烈祖。汤孙奏假，綏我思成。鞉鼓淵淵，嘒嘒管声。既和且平，依我磬声。於赫汤孙，穆穆厥声。庸鼓有斁，万舞有奕。我有嘉客，亦不夷懌。自古在昔，先民有作。溫恭朝夕，執事有恪。顧予烝嘗，汤孙之將。\n《烈祖》嗟嗟烈祖！有秩斯祜。申錫无疆，及尔斯所。既载清酤，賚我思成。亦有和羹，既戒既平。鬷假无言，时靡有爭。綏我眉寿，黃耇无疆。約軧錯衡，八鸞鸧鸧，以假以享。我受命溥將。自天降康，丰年穰穰。來假來饗，降福无疆。顧予烝嘗，汤孙之將。\n《玄鸟》天命玄鸟，降而生商。宅殷土芒芒。古帝命武汤，正域彼四方。方命厥後，奄有九有。商之先後，受命不殆，在武丁孙子。武丁孙子，武王靡不勝。龙旗十乘，大糦是承。邦畿千里，维民所止，肇域彼四海。四海來假，來假祁祁。景員维河，殷受命咸宜，百祿是何。\n《长发》浚哲维商，长发其祥。洪水芒芒，禹敷下土方。外大国是疆，幅隕既长。有娀方將，帝立子生商。\n玄王桓撥，受小国是达，受大国是达。率履不越，遂視既发。相土烈烈，海外有截。\n帝命不違，至於汤齐。汤降不迟，聖敬日躋。昭假迟迟，上帝是祗。帝命式于九圍。\n受小球大球，为下国綴旒，何天之休？不競不絿，不刚不柔，敷政优优，百祿是遒。\n受小共大共，为下国駿厖，何天之龙？敷奏其勇。不震不動，不戁不竦，百祿是總。\n武王载旆，有虔秉鉞。如火烈烈，則莫我敢曷。苞有三蘗，莫遂莫达，九有有截。韋顧既伐，昆吾夏桀。\n昔在中葉，有震且業。允也天子，降予卿士：实维阿衡，实左右商王。\n《殷武》撻彼殷武，奮伐荊楚，穼入其阻，裒荊之旅。有截其所，汤孙之緒。\n维女荊楚，居国南乡。昔有成汤，自彼氐羌，莫敢不來享，莫敢不來王。曰商是常。\n天命多辟，設都于禹之績。歲事來辟，勿予禍適。稼穡匪解。\n天命降監，下民有嚴。不僭不濫，不敢怠遑。命于下国，封建厥福。\n商邑翼翼，四方之極。赫赫厥声，濯濯厥灵。寿考且寧，以保我後生。\n陟彼景山，松柏丸丸。是断是遷，方斫是虔。松桷有梴，旅楹有閑，寢成孔安！\n","slug":"ShangSong","date":"2022-07-27T00:00:00.000Z","categories_index":"商颂","tags_index":"诗经,商颂","author_index":"无限星火"},{"id":"925d30f3d6556095054f91288f9edbfa","title":"鲁颂·駉之什","content":"《駉》駉駉牡马，在坰之野。薄言駉者，有驈有皇，有驪有黃，以車彭彭。思无疆，思马斯臧。\n駉駉牡马，在坰之野。薄言駉者，有騅有駓，有騂有騏，以車伾伾。思无期，思马斯才。\n駉駉牡马，在坰之野。薄言駉者，有驒有駱，有騮有雒。以車繹繹。思无期，思马斯作。\n駉駉牡马，在坰之野。薄言駉者，有駰有騢，有駠有鱼，以車繹繹。思无邪，思马斯徂。\n《有駜》有駜有駜，駜彼乘黃。夙夜在公，在公明明。振振鷺，鷺于下。鼓咽咽，醉言舞。于胥乐兮。\n有駜有駜，駜彼乘牡。夙夜在公，在公飲酒。振振鷺，鷺于飞。鼓咽咽，醉言归。于胥乐兮。\n有駜有駜，駜彼乘駽。夙夜在公，在公载燕。自今以始，歲其有。君子有穀，詒孙子。于胥乐兮。\n《泮水》思乐泮水，薄采其芹。鲁侯戾止，言觀其旗。其旗茷茷，鸞声噦噦。无小无大，從公于邁。\n思乐泮水，薄采其藻。鲁侯戾止，其马蹻蹻。其马昭昭，其音昭昭。载色载笑，匪怒伊教。\n思乐泮水，薄采其茆。鲁侯戾止，在泮飲酒，既飲旨酒，永錫难老。順彼长道，屈此群醜。\n穆穆鲁侯，敬明其德。敬慎威儀，维民之則。允文允武，昭假烈祖。靡有不孝，自求伊祜。\n明明鲁侯，克明其德，既作泮宮，淮夷攸服。矯矯虎臣，在泮獻馘；淑問如皋陶，在泮獻囚。\n济济多士，克廣德心。桓桓于征，狄彼東南。烝烝皇皇，不吳不揚。不告于讻，在泮獻功。\n角弓其觩，束矢其搜。戎車孔博，徒御无斁。既克淮夷，孔淑不逆。式固尔猶，淮夷卒獲。\n翩彼飞鸮，集于泮林，食我桑黮，懷我好音。憬彼淮夷，來獻其琛：元龜象齿，大賂南金。\n《閟宮》閟宮有恤，实实枚枚。赫赫姜嫄，其德不回。上帝是依，无災无害；彌月不迟，是生后稷。降之百福，黍稷重穋，稙稚菽麥。奄有下国，俾民稼穡。有稷有黍，有稻有秬。奄有下土，纘禹之緒。后稷之孙，实维大王；居岐之陽，实始翦商。至于文武，纘大王之緒。致天之屆，于牧之野。\n无貳无虞，上帝臨女。敦商之旅，克咸厥功。王曰：叔父！建尔元子，俾侯于鲁；大啟尔宇，为周室輔。乃命鲁公，俾侯于東；錫之山川，土田附庸。\n周公之孙，莊公之子，龙旗承祀，六轡耳耳。春秋匪解，享祀不忒；皇皇后帝，皇祖后稷，享以騂犧。是饗是宜，降福既多。周公皇祖，亦其福女。\n秋而载嘗，夏而楅衡。白牡騂刚，犧尊將將。毛炰胾羹，籩豆大房；万舞洋洋，孝孙有慶。俾尔熾而昌，俾尔寿而臧。保彼東方，鲁邦是常。\n不虧不崩，不震不騰。三寿作朋，如岡如陵。公車千乘，朱英綠縢，二矛重弓。公徒三万，貝胄朱綅，烝徒增增。戎狄是膺，荊舒是懲，則莫我敢承。\n俾尔昌而熾，俾尔寿而富。黃发台背，寿胥与試。俾尔昌而大，俾尔耆而艾。万有千歲，眉寿无有害。泰山巖巖，鲁邦所詹。奄有龜蒙，遂荒大東，至于海邦。\n淮夷來同，莫不率從，鲁侯之功。保有鳧繹，遂荒徐宅，至于海邦。淮夷蠻貊，及彼南夷，莫不率從。莫敢不諾，鲁侯是若。天錫公純嘏，眉寿保鲁；居常与許，复周公之宇。鲁侯燕喜，令妻寿母，宜大夫庶士，邦国是有。\n既多受祉，黃发儿齿。徂來之松，新甫之柏，是断是度，是尋是尺。松桷有舄，路寢孔碩。新庙奕奕，奚斯所作。孔曼且碩，万民是若。\n","slug":"LuSong_JiongZhiShen","date":"2022-07-26T00:00:00.000Z","categories_index":"鲁颂","tags_index":"诗经,鲁颂","author_index":"无限星火"},{"id":"eb4ce34878e9f1393418f4eed40b2149","title":"周颂·清庙之什","content":"《清庙》於穆清庙，肅雍显相。\n济济多士，秉文之德。\n對越在天，駿奔走在庙。\n不显不承？无射於人斯。\n《维天之命》维天之命，於穆不已。\n於乎不显！文王之德之純。\n假以溢我，我其收之。\n駿惠我文王，曾孙篤之。\n《维清》维清緝熙，文王之典。肇禋，迄用有成，维周之禎。\n《烈文》烈文辟公，錫茲祉福，惠我无疆，子孙保之。无封靡于尔邦，维王其崇之。\n念茲戎功，继序其皇之。无競维人，四方其訓之。不显维德，百辟其刑之。\n於乎！前王不忘。\n《天作》天作高山，大王荒之。\n彼作矣，文王康之。\n彼徂矣，岐有夷之行。\n子孙保之。\n《昊天有成命》昊天有成命，二後受之。\n成王不敢康，夙夜基命宥密。\n於緝熙，單厥心，肆其靖之。\n《我將》我將我享，维羊维牛，维天其右之。\n儀式刑文王之典，日靖四方。伊\n嘏文王，既右饗之。\n我其夙夜，畏天之威，于时保之。\n《时邁》时邁其邦，昊天其子之，实右序有周。\n薄言震之，莫不震疊。\n懷柔百神，及河喬岳。允王维後。\n明昭有周，式序在位。\n载戢干戈，载櫜弓矢。\n我求懿德，肆于时夏，允王保之。\n《執競》執競武王，无競维烈。\n不显成康？上帝是皇。\n自彼成康，奄有四方，斤斤其明。\n鐘鼓喤喤，磬筦將將，降福穰穰。\n降福簡簡，威儀反反。既醉既飽，福祿來反。\n《思文》思文后稷，克配彼天。\n立我烝民，莫匪尔極。\n貽我來牟，帝命率育，无此疆尔界，陳常于时夏。\n","slug":"ZhouSong_QingMiaoZhiShen","date":"2022-07-25T00:00:00.000Z","categories_index":"周颂","tags_index":"诗经,周颂","author_index":"无限星火"},{"id":"e0773f0de3df425c3e65903b955bfdaf","title":"周颂·闵予小子之什","content":"《闵予小子》闵予小子，遭家不造，嬛嬛在疚。於乎皇考！永世克孝。\n念茲皇祖，陟降庭止。维予小子，夙夜敬止。於乎皇王！继序思不忘。\n《访落》访予落止，率时昭考。於乎悠哉！朕未有艾，將予就之，继猶判渙。\n维予小子，未堪家多难。紹庭上下，陟降厥家。休矣皇考，以保明其身。\n《敬之》敬之敬之，天维显思。命不易哉！无曰：高高在上。\n陟降厥士，日監在茲。维予小子，不聰敬止。\n日就月將，學有緝熙于光明。佛时仔肩，示我显德行。\n《小毖》予其懲，而毖後患。莫予荓蜂，自求辛螫。\n肇允彼桃蟲，拚飞维鸟。未堪家多难，予又集于蓼。\n《载芟》载芟载柞，其耕澤澤。千耦其耘，徂隰徂畛。侯主侯伯，侯亞侯旅，侯強侯以。有嗿其馌，思媚其婦，有依其士。\n有略其耜，俶载南畝，播厥百穀，实函斯活。驛驛其达，有厭其杰，厭厭其苗，绵绵其麃。载獲济济，有实其積，万億及秭。\n为酒为醴，烝畀祖妣，以洽百禮。有飶其香，邦家之光。有椒其馨，胡考之寧？匪且有且，匪今斯今，振古如茲。\n《良耜》畟畟良耜，俶载南畝，播厥百穀，实函斯活。或來瞻女，载筐及筥。其馕伊黍，其笠伊糾，其镈斯趙，以薅荼蓼。荼蓼朽止，黍稷茂止。\n獲之挃挃，積之栗栗。其崇如墉，其比如櫛。以開百室。百室盈止，婦子寧止。殺时犉牡，有捄其角。以似以續，續古之人。\n《丝衣》丝衣其紑，载弁俅俅。自堂徂基，自羊徂牛。鼐鼎及鼒。兕觥其觩，旨酒思柔。不吳不敖，胡考之休？\n《酌》於鑠王師，遵養时晦。时純熙矣，是用大介。我龙受之，蹻蹻王之造。载用有嗣，实维尔公。允師。\n《桓》綏万邦，婁丰年，天命匪解。桓桓武王，保有厥士，于以四方，克定厥家。於昭于天，皇以間之。\n《賚》文王既勤止，我应受之，敷时繹思。我徂维求定，时周之命。於繹思。\n《般》於皇时周，陟其高山。嶞山喬岳，允猶翕河。敷天之下，裒时之對，时周之命。\n","slug":"ZhouSong_MinYuXiaoZiZhiShen","date":"2022-07-24T00:00:00.000Z","categories_index":"周颂","tags_index":"诗经,周颂","author_index":"无限星火"},{"id":"9c1dd16e80e84a181bb1848a22087e75","title":"周颂·臣工之什","content":"《臣工》嗟嗟臣工，敬尔在公。王厘尔成，來咨來茹。嗟嗟保介，维莫之春。\n亦又何求？如何新畬？於皇來牟，將受厥明。\n明昭上帝，迄用康年。命我眾人，庤乃錢镈，奄觀铚艾。\n《噫嘻》噫嘻成王，既昭假尔。率时農夫，播厥百穀。\n駿发尔私，終三十里。亦服尔耕，十千维耦。\n《振鷺》振鷺于飞，于彼西雍。我客戾止，亦有斯容。\n在彼无惡，在此无斁。庶幾夙夜，以永終譽。\n《丰年》丰年多黍多稌，亦有高廩，万億及秭。\n为酒为醴，烝畀祖妣，以洽百禮。降福孔皆。\n《有瞽》有瞽有瞽，在周之庭。設業設虡，崇牙樹羽，应田縣鼓，鞉磬柷圉。\n既備乃奏，簫管備舉。喤喤厥声，肅雍和鳴，先祖是聽。我客戾止，永觀厥成。\n《潛》猗与漆沮，潛有多鱼。\n有鳣有鮪，鰷鲿鰋鯉。\n以享以祀，以介景福。\n《雍》有來雍雍，至止肅肅。相维辟公，天子穆穆。於薦廣牡，相予肆祀。假哉皇考，綏予孝子。\n宣哲维人，文武维後。燕及皇天，克昌厥後。綏我眉寿，介以繁祉。既右烈考，亦右文母。\n《载见》载见辟王，曰求厥章。龙旗陽陽，和鈴央央，鞗革有鸧，休有烈光。\n率见昭考，以孝以享，以介眉寿。永言保之，思皇多祜。烈文辟公，綏以多福，俾緝熙于純嘏。\n《有客》有客有客，亦白其马。有萋有且，敦琢其旅。\n有客宿宿，有客信信。言授之縶，以縶其马。\n薄言追之，左右綏之。既有淫威，降福孔夷。\n《武》於皇武王，无競维烈。\n允文文王，克開厥後。\n嗣武受之，勝殷遏刘，耆定尔功。\n","slug":"ZhouSong_ChenGongZhiShen","date":"2022-07-23T00:00:00.000Z","categories_index":"周颂","tags_index":"诗经,周颂","author_index":"无限星火"},{"id":"c84bfb9c43a6d11f41c6175affd24590","title":"大雅·文王之什","content":"《文王》文王在上，於昭于天，周虽旧邦，其命维新。\n有周不显，帝命不时。文王陟降，在帝左右。\n亹亹文王，令聞不已。陳錫哉周，侯文王孙子。\n文王孙子，本支百世。凡周之士，不显亦世。\n世之不显，厥猶翼翼。思皇多士，生此王国。\n王国克生，维周之楨。济济多士，文王以寧。\n穆穆文王，於緝熙敬止。假哉天命，有商孙子。\n商之孙子，其麗不億。上帝既命，侯于周服。\n侯服于周，天命靡常。殷士膚敏，祼將于京。\n厥作祼將，常服黼冔。王之藎臣，无念尔祖。\n无念尔祖，聿修厥德。永言配命，自求多福。\n殷之未喪師，克配上帝。宜鑒于殷，駿命不易。\n命之不易，无遏尔躬。宣昭義問，有虞殷自天。\n上天之载，无声无臭。儀刑文王，万邦作孚。\n《大明》明明在下，赫赫在上。天难忱斯，不易维王。天位殷適，使不挾四方。\n摯仲氏任，自彼殷商；來嫁于周，曰嬪于京。乃及王季，维德之行。大任有身，生此文王。\n维此文王，小心翼翼。昭事上帝，聿懷多福。厥德不回，以受方国。\n天監在下，有命既集。文王初载，天作之合。在洽之陽，在渭之涘。文王嘉止，大邦有子。\n大邦有子，伣天之妹。文定厥祥，親迎于渭。造舟为梁，不显其光。\n有命自天，命此文王。于周于京。纘女维莘，长子维行。篤生武王，保右命尔，燮伐大商。\n殷商之旅，其會如林。矢于牧野，维予侯興。上帝臨女，无貳尔心！\n牧野洋洋，檀車煌煌，駟騵彭彭。维師尚父，时维鷹揚；涼彼武王，肆伐大商，會朝清明。\n《绵》绵绵瓜瓞。民之初生，自土沮漆。古公亶父，陶复陶穴，未有家室。\n古公亶父，來朝走马，率西水滸，至于岐下。爰及姜女，聿來胥宇。\n周原膴膴，堇荼如飴。爰始爰謀，爰契我龜。曰止曰时，筑室于茲。\n乃慰乃止，乃左乃右，乃疆乃理，乃宣乃畝。自西徂東，周爰執事。\n乃召司空，乃召司徒，俾立室家。其繩則直，縮版以载，作庙翼翼。\n捄之陾陾，度之薨薨，筑之登登，削屢馮馮。百堵皆興，鼛鼓弗勝。\n乃立皋門，皋門有伉；乃立应門，应門將將。乃立冢土，戎醜攸行。\n肆不殄厥慍，亦不隕厥問，柞棫拔矣，行道兌矣。混夷駾矣，维其喙矣。\n虞芮質厥成，文王厥厥生。予曰有疏附，予曰有先後，予曰有奔奏，予曰有御侮。\n《棫樸》芃芃棫樸，薪之槱之。济济辟王，左右趣之。\n济济辟王，左右奉璋。奉璋峨峨，髦士攸宜。\n淠彼涇舟，烝徒楫之。周王于邁，六師及之。\n倬彼云汉，为章于天。周王寿考，遐不作人？\n追琢其章，金玉其相。勉勉我王，綱紀四方。\n《旱麓》瞻彼旱麓，榛楛济济。豈弟君子，干祿豈弟。\n瑟彼玉瓚，黃流在中。豈弟君子，福祿攸降。\n鳶飞戾天，鱼躍于淵。豈弟君子，遐不作人？\n清酒既载，騂牡既備。以享以祀，以介景福。\n瑟彼柞棫，民所燎矣。豈弟君子，神所勞矣。\n莫莫葛櫑，施于條枚。豈弟君子，求福不回。\n《思齐》思齐大任，文王之母。思媚周姜，京室之婦。大姒嗣徽音，則百斯男。\n惠于宗公，神罔时怨，神罔时恫。刑于寡妻，至于兄弟，以御于家邦。\n雍雍在宮，肅肅在庙。不显亦臨，无射亦保。\n肆戎疾不殄，烈假不遐。不聞亦式，不諫亦入。\n肆成人有德，小子有造。古人之无斁，譽髦斯士。\n《皇矣》皇矣上帝，臨下有赫；監觀四方，求民之莫。\n维此二国，其政不獲；维彼四国，爰究爰度。\n上帝耆之，憎其式廓。乃眷西顧，此维与宅。\n作之屏之，其菑其翳；修之平之，其灌其栵；\n啟之辟之，其檉其椐；攘之剔之，其檿其柘。\n帝遷明德，串夷载路。天立厥配，受命既固。\n帝省其山，柞棫斯拔，松柏斯兌。帝作邦作對，自大伯王季。\n维此王季，因心則友。則友其兄，則篤其慶，载錫之光。受祿无喪，奄有四方。\n维此王季，帝度其心，貊其德音。其德克明，克明克類，克长克君。\n王此大邦，克順克比。比于文王，其德靡悔。既受帝祉，施于孙子。\n帝謂文王：无然畔援，无然歆羨，誕先登于岸。密人不恭，敢距大邦，侵阮徂共。\n王赫斯怒，爰整其旅，以按徂旅，以篤周祜，以對于天下。\n依其在京，侵自阮疆，陟我高岡。无矢我陵，我陵我阿；无飲我泉，我泉我池！\n度其鮮原，居岐之陽，在渭之將。万邦之方，下民之王。\n帝謂文王：予懷明德，不大声以色，不长夏以革，不識不知，順帝之則。\n帝謂文王：詢尔仇方，同尔兄弟。以尔鉤援，与尔臨沖，以伐崇墉。\n臨沖閑閑，崇墉言言，執訊連連，攸馘安安。是類是祃，是致是附，四方以无侮。\n臨沖茀茀，崇墉仡仡，是伐是肆，是絕是忽，四方以无拂。\n《灵台》經始灵台，經之營之。庶民攻之，不日成之。經始勿亟，庶民子來。\n王在灵囿，麀鹿攸伏；麀鹿濯濯，白鸟翯翯。王在灵沼，於牣鱼躍。\n虡業维樅，賁鼓维鏞。於論鼓鐘，於乐辟癰。\n於論鼓鐘，於乐辟癰。鼉鼓逢逢，矇瞍奏公。\n《下武》下武维周，世有哲王。三後在天，王配于京。\n王配于京，世德作求。永言配命，成王之孚。\n成王之孚，下土之式。永言孝思，孝思维則。\n媚茲一人，应侯順德。永言孝思，昭哉嗣服。\n昭茲來許，繩其祖武。於万斯年，受天之祜。\n受天之祜，四方來賀。於万斯年，不遐有佐。\n《文王有声》文王有声，遹駿有声，遹求厥寧，遹觀厥成。文王烝哉！\n文王受命，有此武功；既伐于崇，作邑于丰。文王烝哉！\n筑城伊淢，作丰伊匹，匪棘其欲，遹追來孝。王后烝哉！\n王公伊濯，维丰之垣。四方攸同，王后维翰。王后烝哉！\n丰水東注，维禹之績。四方攸同，皇王维辟。皇王烝哉！\n鎬京辟癰，自西自東，自南自北，无思不服。皇王烝哉！\n考卜维王，宅是鎬京。维龜正之，武王成之。武王烝哉！\n丰水有芑，武王豈不仕？詒厥孙謀，以燕翼子。武王烝哉！\n","slug":"DaYa_WenWangZhiShen","date":"2022-07-22T03:00:00.000Z","categories_index":"大雅","tags_index":"诗经,大雅","author_index":"无限星火"},{"id":"0753cd90e04d26735bf4d34bef8d6f72","title":"大雅·生民之什","content":"《生民》厥初生民，时维姜嫄。生民如何？克禋克祀，以弗无子。履帝武敏歆，攸介攸止；载震载夙，载生载育，时维后稷。\n誕彌厥月，先生如达。不坼不副，无菑无害。以赫厥灵，上帝不寧。不康禋祀，居然生子。\n誕寘之隘巷，牛羊腓字之。誕寘之平林，會伐平林；誕寘之寒冰，鸟覆翼之。鸟乃去矣，后稷呱矣。实覃实訏，厥声载路。\n誕实匍匐，克岐克嶷，以就口食。蓺之荏菽，荏菽旆旆，禾役穟穟，麻麥幪幪，瓜瓞唪唪。\n誕后稷之穡，有相之道。茀厥丰草，種之黃茂。实方实苞，实種实褎，实发实秀，实堅实好，实穎实栗，即有邰家室。\n誕降嘉種，维秬维秠，维穈维芑。恒之秬秠，是獲是畝；恒之穈芑，是任是負，以归肇祀。\n誕我祀如何？或舂或揄，或簸或蹂；釋之叟叟，烝之浮浮。载謀载惟，取蕭祭脂，取羝以軷，载燔载烈。以興嗣歲。\n卬盛于豆，于豆于登。其香始升，上帝居歆。胡臭亶时。后稷肇祀，庶无罪悔，以迄于今。\n《行葦》敦彼行葦，牛羊勿踐履。方苞方體，维葉泥泥。戚戚兄弟，莫遠具尔。或肆之筵，或授之几。\n肆筵設席，授几有緝御。或獻或酢，洗爵奠斝。醓醢以薦，或幡或炙。嘉肴脾臄，或歌或咢。\n敦弓既堅，四鍭既鈞；舍矢既均，序賓以賢。敦弓既句，既挾四鍭；四鍭如樹，序賓以不侮。\n曾孙维主，酒醴维醹，酌以大斗，以祈黃耇。黃耇台背，以引以翼。寿考维祺，以介景福。\n《既醉》既醉以酒，既飽以德。君子万年，介尔景福。\n既醉以酒，尔殽既將。君子万年，介尔昭明。\n昭明有融，高朗令終。令終有俶，公尸嘉告。\n其告维何？籩豆靜嘉。朋友攸攝，攝以威儀。\n威儀孔时，君子有孝子。孝子不匱，永錫尔類。\n其類维何？室家之壸。君子万年，永錫祚胤。\n其胤维何？天被尔祿。君子万年，景命有仆。\n其仆维何？厘尔女士。厘尔女士，從以孙子。\n《鳧鹥》鳧鹥在涇，公尸來燕來寧。尔酒既清，尔殽既馨。公尸燕飲，福祿來成。\n鳧鹥在沙，公尸來燕來宜。尔酒既多，尔殽既嘉。公尸燕飲，福祿來为。\n鳧鹥在渚，公尸來燕來處。尔酒既湑，尔殽伊脯。公尸燕飲，福祿來下。\n鳧鹥在潀，公尸來燕來宗。既燕于宗，福祿攸降。公尸燕飲，福祿來崇。\n鳧鹥在亹，公尸來止熏熏。旨酒欣欣，燔炙芬芬。公尸燕飲，无有後艱。\n《假乐》假乐君子，显显令德。宜民宜人，受祿于天。保右命之，自天申之。\n干祿百福，子孙千億。穆穆皇皇，宜君宜王。不愆不忘，率由旧章。\n威儀抑抑，德音秩秩。无怨无惡，率由群匹。受福无疆，四方之綱。\n之綱之紀，燕及朋友。百辟卿士，媚于天子。不解于位，民之攸墍。《假乐》\n《公刘》篤公刘，匪居匪康，乃场乃疆，乃積乃倉。乃裹糇糧，于橐于囊，思輯用光。弓矢斯张，干戈戚揚，爰方啟行。\n篤公刘，于胥斯原。既庶既繁。既順乃宣，而无詠嘆。陟則在巘，复降在原。何以舟之？维玉及瑤，鞞琫容刀。\n篤公刘，逝彼百泉，瞻彼溥原。乃陟南岡，乃覯于京。京師之野，于时處處，于时廬旅。于时言言，于时語語。\n篤公刘，于京斯依。蹌蹌济济，俾筵俾几。既登乃依，乃造其曹；執豕于牢，酌之用匏。食之飲之，君之宗之。\n篤公刘，既溥既长。既景乃岡，相其陰陽，觀其流泉。其軍三單，度其隰原，徹田为糧。度其夕陽，豳居允荒。\n篤公刘，于豳斯館。涉渭为亂，取厲取鍛。止基乃理，爰眾爰有。夾其皇澗，溯其過澗。止旅乃密，芮鞫之即。\n《泂酌》泂酌彼行潦，挹彼注茲，可以餴饎。豈弟君子，民之父母。\n泂酌彼行潦，挹彼注茲，可以濯罍。豈弟君子，民之攸归。\n泂酌彼行潦，挹彼注茲，可以濯溉。豈弟君子，民之攸墍。\n《卷阿》有卷者阿，飄風自南。豈弟君子，來游來歌，以矢其音。\n伴奐尔游矣，优游尔休矣。豈弟君子，俾尔彌尔性，似先公酋矣。\n尔土宇皈章，亦孔之厚矣。豈弟君子，俾尔彌尔性，百神尔主矣。\n尔受命长矣，茀祿尔康矣。豈弟君子，俾尔彌尔性，純嘏尔常矣。\n有馮有翼，有孝有德，以引以翼。豈弟君子，四方为則。\n颙颙卬卬，如圭如璋，令聞令望。豈弟君子，四方为綱。\n鳳皇于飞，翙翙其羽，亦集爰止。藹藹王多吉士，维君子使，媚于天子。\n鳳皇于飞，翙翙其羽，亦傅于天。藹藹王多吉人，维君子命，媚于庶人。\n鳳皇鳴矣，于彼高岡。梧桐生矣，于彼朝陽。菶菶萋萋，雍雍喈喈。\n君子之車，既庶且多；君子之马，既閑且馳。矢詩不多，维以遂歌。\n《民勞》民亦勞止，汔可械。惠此中国，以綏四方。无縱詭隨，以謹无良。式遏寇虐，憯不畏明。柔遠能邇，以定我王。\n民亦勞止，汔可小休。惠此中国，以为民逑。无縱詭隨，以謹惛怓。式遏寇虐，无俾民憂。无棄尔勞，以为王休。\n民亦勞止，汔可小息。惠此京師，以綏四国。无縱詭隨，以謹罔極。式遏寇虐，无俾作慝。敬慎威儀，以近有德。瞻彼中原，其祁孔有。儦儦俟俟，或群或友。悉率左右，以燕天子。\n既张我弓，既挟我矢。发彼小豝，殪此大兕。以御宾客，且以酌醴。\n《板》上帝板板，下民卒癉。出話不然，为猶不遠。\n靡聖管管，不实于亶。猶之未遠，是用大諫。\n天之方难，无然憲憲；天之方蹶，无然泄泄。\n辭之輯矣，民之洽矣；辭之懌矣，民之莫矣。\n我虽異事，及尔同寮。我即尔謀，聽我囂囂。\n我言维服，勿以为笑。先民有言：詢于芻蕘。\n天之方虐，无然謔謔。老夫灌灌，小子蹻蹻。\n匪我言耄，尔用憂謔。多將熇熇，不可救藥。\n天之方懠，无为夸毗。威儀卒迷，善人载尸。\n民之方殿屎，則莫我敢葵。喪亂蔑資，曾莫惠我師。\n天之牖民，如塤如篪，如璋如圭，如取如攜。\n攜无曰益，牖民孔易。民之多辟，无自立辟。\n價人维藩，大師维垣，大邦维屏，大宗维翰。\n懷德维寧，宗子维城。无俾城壞，无獨斯畏。\n敬天之怒，无敢戲豫；敬天之渝，无敢馳驅。\n昊天曰明，及尔出王；昊天曰旦，及尔游衍。\n","slug":"DaYa_ShenMinZhiShen","date":"2022-07-22T02:00:00.000Z","categories_index":"大雅","tags_index":"诗经,大雅","author_index":"无限星火"},{"id":"15536ff6aed62d906018a0eccdffdb9d","title":"大雅·荡之什","content":"《荡》荡荡上帝，下民之辟。疾威上帝，其命多辟。\n天生烝民，其命匪諶。靡不有初，鮮克有終。\n文王曰：咨！咨女殷商。曾是強御，曾是掊克，\n曾是在位，曾是在服。天降滔德，女興是力。\n文王曰：咨！咨女殷商。而秉義類，強御多懟。\n流言以對，寇攘式內。侯作侯祝，靡屆靡究。\n文王曰：咨！咨女殷商。女炰烋于中国，斂怨以为德。\n不明尔德，时无背无側；尔德不明，以无陪无卿。\n文王曰：咨！咨女殷商。天不湎尔以酒，不義從式。\n既愆尔止，靡明靡晦。式號式呼，俾晝作夜。\n文王曰：咨！咨女殷商。如蜩如螗，如沸如羹。\n小大近喪，人尚乎由行。內奰于中国，覃及鬼方。\n文王曰：咨！咨女殷商。匪上帝不时，殷不用旧。\n虽无老成人，尚有典刑。曾是莫聽，大命以傾。\n文王曰：咨！咨女殷商。人亦有言：顛沛之揭，\n枝葉未有害，本实先撥。殷鑒不遠，在夏後之世！\n《抑》抑抑威儀，维德之隅。人亦有言：靡哲不愚。庶人之愚，亦職维疾；哲人之愚，亦维斯戾。\n无競维人，四方其訓之；有覺德行，四国順之。訏謨定命，遠猶辰告。敬慎威儀，维民之則。\n其在于今，興迷亂于政；顛覆厥德，荒湛于酒。女虽湛乐從。弗念厥紹，罔敷求先王，克共明刑。\n肆皇天弗尚，如彼泉流，无淪胥以亡。夙興夜寐，灑掃庭內，维民之章。\n修尔車马，弓矢戎兵，用戒戎作，用逖蠻方。質尔人民，謹尔侯度，用戒不虞。\n慎尔出話，敬尔威儀，无不柔嘉。白圭之玷，尚可磨也；斯言之玷，不可为也。\n无易由言，无曰茍矣；莫捫朕舌，言不可逝矣。无言不讎，无德不報。\n惠于朋友，庶民小子。子孙繩繩，万民靡不承。視尔友君子，輯柔尔顏，不遐有愆。\n相在尔室，尚不愧于屋漏。无曰不显，莫予云覯。神之格思，不可度思，矧可射思？\n辟尔为德，俾臧俾嘉。淑慎尔止，不愆于儀。不僭不賊，鮮不为則。\n投我以桃，報之以李。彼童而角，实虹小子。荏染柔木，言緡之丝。\n溫溫恭人，维德之基。其维哲人，告之話言，順德之行；\n其维愚人，覆謂我僭：民各有心。於乎小子！未知臧否。匪手攜之，言示之事；\n匪面命之，言提其耳。借曰未知，亦既抱子。民之靡盈，誰夙知而莫成？\n昊天孔昭，我生靡乐。視尔夢夢，我心慘慘。誨尔諄諄，聽我藐藐。\n匪用为教，覆用为虐。借曰未知，亦聿既耄。\n於乎小子！告尔旧止。聽用我謀，庶无大悔。天方艱难，曰喪厥国。\n取譬不遠，昊天不忒。回遹其德，俾民大棘。\n《桑柔》菀彼桑柔，其下侯旬。捋采其刘，瘼此下民。不殄心憂，倉兄填兮；\n倬彼昊天，寧不我矜。四牡騤騤，旟旐有翩。亂生不夷，靡国不泯。\n民靡有黎，具禍以燼。於乎有哀！国步斯頻。国步蔑資，天不我將；\n靡所止疑，云徂何往？君子实维，秉心无競。誰生厲階?至今为梗。\n憂心殷殷，念我土宇。我生不辰，逢天僤怒。自西徂東，靡所定處；\n多我覯痻，孔棘我圉。为謀为毖，亂況斯削。告尔憂恤，誨尔序爵。\n誰能執熱，逝不以濯?其何能淑？载胥及溺。如彼溯風，亦孔之僾；\n民有肅心，荓云不逮。好是稼穡，力民代食；稼穡维寶，代食维好。\n天降喪亂，滅我立王。降此蟊賊，稼穡卒癢。哀恫中国，具贅卒荒；\n靡有旅力，以念穹蒼。维此惠君，民人所瞻。秉心宣猶，考慎其相。\n维彼不順，自獨俾臧。自有肺腸，俾民卒狂。\n瞻彼中林，甡甡其鹿。朋友已譖，不胥以穀。人亦有言：進退维穀。\n维此聖人，瞻言百里；维彼愚人，覆狂以喜。匪言不能，胡斯畏忌。\n维此良人，弗求弗迪；维彼忍心，是顧是复。民之貪亂，寧为荼毒！\n大風有隧，有空大穀。维此良人，作为式穀；维彼不順，征以中垢。\n大風有隧，貪人敗類。聽言則對，誦言如醉。匪用其良，覆俾我悖。\n嗟尔朋友！予豈不知而作？如彼飞蟲，时亦弋獲。既之陰女，反予來赫。\n民之罔極，職涼善背；为民不利，如云不克。民之回遹，職競用力。\n民之未戾，職盜为寇。涼曰不可，覆背善詈。虽曰匪予，既作尔歌。\n《云汉》倬彼云汉，昭回于天。王曰：於乎！何辜今之人？天降喪亂，饑饉薦臻。靡神不舉，靡愛斯牲。圭璧既卒，寧莫我聽！\n旱既太甚，蘊隆蟲蟲。不殄禋祀，自郊徂宮。上下奠瘞，靡神不宗。后稷不克，上帝不臨；耗斁下土，寧丁我躬！\n旱既太甚，則不可推。兢兢業業，如霆如雷。周餘黎民，靡有孑遺。昊天上帝，則不我遺。胡不相畏?先祖于摧。\n旱既太甚，則不可沮。赫赫炎炎，云我无所。大命近止，靡瞻靡顧。群公先正，則不我助。父母先祖，胡寧忍予？\n旱既太甚，滌滌山川。旱魃为虐，如惔如焚。我心憚暑，憂心如薰。群公先正，則不我聞。昊天上帝，寧俾我遁！\n旱既太甚，黽勉畏去。胡寧瘨我以旱?憯不知其故。祈年孔夙，方社不莫。昊天上帝，則不我虞。敬恭明神，宜无悔怒。\n旱既太甚，散无友紀。鞫哉庶正，疚哉冢宰。趣马師氏，膳夫左右；靡人不周，无不能止。瞻卬昊天，云如何里？\n瞻卬昊天，有嘒其星。大夫君子，昭假无贏。大命近止，无棄尔成。何求为我?以戾庶正。瞻卬昊天，曷惠其寧？\n《崧高》崧高维岳，駿極于天。维岳降神，生甫及申。\n维申及甫，维周之翰。四国于蕃，四方于宣。\n亹亹申伯，王纘之事。于邑于謝，南国是式。\n王命召伯，定申伯之宅。登是南邦，世執其功。\n王命申伯，式是南邦，因是謝人，以作尔庸。\n王命召伯，徹申伯土田；王命傅御，遷其私人。\n申伯之功，召伯是營。有俶其城，寢庙既成，既成藐藐；\n王錫申伯，四牡蹻蹻，鉤膺濯濯。\n王遣申伯，路車乘马。我圖尔居，莫如南土。\n錫尔介圭，以作尔寶。往近王舅，南土是保。\n申伯信邁，王餞于郿。申伯還南，謝于誠归。\n王命召伯，徹申伯土疆，以峙其粻，式遄其行。\n申伯番番，既入于謝，徒御嘽嘽。周邦咸喜，戎有良翰。不显申伯，王之元舅，文武是憲。\n申伯之德，柔惠且直。揉此万邦，聞于四国。吉甫作誦，其詩孔碩；其風肆好，以贈申伯。\n《烝民》天生烝民，有物有則。民之秉彝，好是懿德。天監有周，昭假于下。保茲天子，生仲山甫。\n仲山甫之德，柔嘉维則。令儀令色，小心翼翼；古訓是式，威儀是力。天子是若，明命使賦。\n王命仲山甫：式是百辟，纘戎祖考，王躬是保，出納王命。王之喉舌，賦政于外，四方爰发。\n肅肅王命，仲山甫將之；邦国若否，仲山甫明之。既明且哲，以保其身。夙夜匪解，以事一人。\n人亦有言：柔則茹之，刚則吐之。维仲山甫，柔亦不茹，刚亦不吐；不侮矜寡，不畏強御。\n人亦有言：德輶如毛，民鮮克舉之，我儀圖之。维仲山甫舉之，愛莫助之。袞職有闕，维仲山甫補之。\n仲山甫出祖，四牡業業，征夫捷捷，每懷靡及。四牡彭彭，八鸞鏘鏘，王命仲山甫，城彼東方。\n四牡騤騤，八鸞喈喈，仲山甫徂齐，式遄其归。吉甫作誦，穆如清風。仲山甫永懷，以慰其心。\n《韓奕》奕奕梁山，维禹甸之，有倬其道。韓侯受命，王親命之：纘戎祖考。无廢朕命，夙夜匪解，虔共尔位。朕命不易，干不庭方，以佐戎辟。\n四牡奕奕，孔修且张，韓侯入覲，以其介圭，入覲于王。王錫韓侯：淑旗綏章，簟茀錯衡，玄袞赤舄，鉤膺鏤钖，鞹鞃淺幭，鞗革金厄。\n韓侯出祖，出宿于屠。显父餞之，清酒百壺。其殽维何？炰鱉鮮鱼。其蔌维何？维筍及蒲。其贈维何？乘马路車。籩豆有且，侯氏燕胥。\n韓侯取妻，汾王之甥，蹶父之子。韓侯迎止，于蹶之里。百兩彭彭，八鸞鏘鏘，不显其光。諸娣從之，祁祁如云。韓侯顧之，爛其盈門。\n蹶父孔武，靡国不到。为韓姞相攸，莫如韓乐。孔乐韓土，川澤訏訏，魴鱮甫甫，麀鹿噳噳，有熊有羆，有貓有虎。慶既令居，韓姞燕譽。\n溥彼韓城，燕師所完。以先祖受命，因时百蠻。王錫韓侯，其追其貊，奄受北国，因以其伯。实墉实壑，实畝实籍。獻其貔皮，赤豹黃羆。\n《江汉》江汉浮浮，武夫滔滔。匪安匪游，淮夷來求。\n既出我車，既設我旟，匪安匪舒，淮夷來鋪。\n江汉汤汤，武夫洸洸。經營四方，告成于王。\n四方既平，王国庶定。时靡有爭，王心载寧。\n江汉之滸，王命召虎，式辟四方，徹我疆土。\n匪疚匪棘，王国來極。于疆于理，至于南海。\n王命召虎，來旬來宣；文武受命，召公维翰。\n无曰：予小子，召公是似。肇敏戎公，用錫尔祉。\n厘尔圭瓚，秬鬯一卣，告于文人。錫山土田，\n于周受命，自召祖命。虎拜稽首，天子万年。\n虎拜稽首，對揚王休。作召公考，天子万寿。\n明明天子，令聞不已；矢其文德，洽此四国。\n《常武》赫赫明明，王命卿士，南仲大祖，大師皇父。\n整我六師，以修我戎。既敬既戒，惠此南国。\n王謂尹氏，命程伯休父，左右陳行，戒我師旅：\n率彼淮浦，省此徐土，不留不處，三事就緒。\n赫赫業業，有嚴天子，王舒保作。匪紹匪游，\n徐方繹騷。震驚徐方，如雷如霆，徐方震驚。\n王奮厥武，如震如怒。進厥虎臣，闞如虓虎。\n鋪敦淮濆，仍執醜虜。截彼淮浦，王師之所。\n王旅嘽嘽，如飞如翰，如江如汉。如山之苞，\n如川之流。绵绵翼翼，不測不克，濯征徐国。\n王猶允塞，徐方既來。徐方既同，天子之功。\n四方既平，徐方來庭。徐方不回，王曰：還归。\n《瞻卬》瞻卬昊天，則不我惠。孔填不寧，降此大厲。邦靡有定，\n士民其瘵。蟊賊蟊疾，靡有夷屆。罪罟不收，靡有夷瘳。\n人有土田，女反有之；人有民人，女覆奪之。此宜无罪，\n女反收之；彼宜有罪，女覆說之。哲夫成城，哲婦傾城。\n懿厥哲婦，为梟为鴟。婦有长舌，维厲之階。\n亂匪降自天，生自婦人。匪教匪誨，时维婦寺。\n鞫人忮忒，譖始竟背。豈曰不極?伊胡为慝！\n如賈三倍，君子是識。婦无公事，休其蠶織。\n天何以刺？何神不富？舍尔介狄，维予胥忌。\n不吊不祥，威儀不類。人之云亡，邦国殄瘁。\n天之降罔，维其优矣。人之云亡，心之憂矣。\n天之降罔，维其幾矣。人之云亡，心之悲矣。\n觱沸檻泉，维其深矣。心之憂矣，寧自今矣。\n不自我先，不自我後。藐藐昊天，无不克鞏。\n无忝皇祖，式救尔後。\n《召旻》旻天疾威，天篤降喪，瘨我饑饉，民卒流亡。我居圉卒荒。\n天降罪罟，蟊賊內訌。昏椓靡共，潰潰回遹，实靖夷我邦。\n皋皋訾訾，曾不知其玷。兢兢業業，孔填不寧，我位孔貶。\n如彼歲旱，草不潰茂，如彼棲苴。我相此邦，无不潰止。\n维昔之富，不如时；维今之疚，不如茲。彼疏斯粺，胡不自替，職兄斯引?\n池之竭矣，不云自頻?泉之竭矣，不云自中?溥斯害矣，職兄斯弘，不災我躬？\n昔先王受命，有如召公，日辟国百里；今也日蹙国百里。\n於乎哀哉！维今之人，不尚有旧。\n","slug":"DaYa_DangZhiShen","date":"2022-07-22T01:00:00.000Z","categories_index":"大雅","tags_index":"诗经,大雅","author_index":"无限星火"},{"id":"49a3742fd9fa0f7d4c75e58886c14021","title":"小雅·鱼藻之什","content":"《鱼藻》鱼在在藻，有颁其首。王在在镐，岂乐饮酒。\n鱼在在藻，有莘其尾。王在在镐，饮酒乐岂。\n鱼在在藻，依于其蒲。王在在镐，有那其居。\n《采菽》采菽采菽，筐之莒之。君子来朝，何锡予之？虽无予之？路车乘马。又何予之？玄衮及黼。\n觱沸槛泉，言采其芹。君子来朝，言观其旂。其旂淠淠，鸾声嘒嘒。载骖载驷，君子所届。\n赤芾在股，邪幅在下。彼交匪纾，天子所予。乐只君子，天子命之。乐只君子，福禄申之。\n维柞之枝，其叶蓬蓬。乐只君子，殿天子之邦。乐只君子，万福攸同。平平左右，亦是率从。\n汎汎杨舟，绋纚维之。乐只君子，天子葵之。乐只君子，福禄膍之。优哉游哉，亦是戾矣。\n《角弓》骍骍角弓，翩其反矣。兄弟婚姻，无胥远矣。\n尔之远矣，民胥然矣。尔之教矣，民胥效矣。\n此令兄弟，绰绰有裕。不令兄弟，交相为愈。\n民之无良，相怨一方。受爵不让，至于已斯亡。\n老马反为驹，不顾其后。如食宜饇，如酌孔取。\n毋教猱升木，如涂涂附。君子有徽猷，小人与属。\n雨雪瀌瀌，见晛曰消。莫肯下遗，式居娄骄。\n雨雪浮浮，见晛曰流。如蛮如髦，我是用忧。\n《菀柳》有菀者柳，不尚息焉。上帝甚蹈，无自暱焉。俾予靖之，后予极焉。\n有菀者柳，不尚愒焉。上帝甚蹈，无自瘵焉。俾予靖之，后予迈焉。\n有鸟高飞，亦傅于天。彼人之心，于何其臻。曷予靖之，居以凶矜。\n《都人士》彼都人士，狐裘黄黄。其容不改，出言有章。行归于周，万民所望。\n彼都人士，台笠缁撮。彼君子女，绸直如发。我不见兮，我心不说。\n彼都人士，充耳琇实。彼君子女，谓之尹吉。我不见兮，我心苑结。\n彼都人士，垂带而厉。彼君子女，卷发如虿。我不见兮，言从之迈。\n匪伊垂之，带则有余。匪伊卷之，发则有旟。我不见兮，云何盱矣。\n《采绿》终朝采绿，不盈一匊。予发曲局，薄言归沐。\n终朝采蓝，不盈一襜。五日为期，六日不詹。\n之子于狩，言韔其弓。之子于钓，言纶之绳。\n其钓维何？维鲂及鱮。维鲂及鱮，薄言观者。\n《黍苗》芃芃黍苗，阴雨膏之。悠悠南行，召伯劳之。\n我任我辇，我车我牛。我行既集，盖云归哉。\n我徒我御，我师我旅。我行既集，盖云归处。\n肃肃谢功，召伯营之。烈烈征师，召伯成之。\n原隰既平，泉流既清。召伯有成，王心则宁。\n《隰桑》隰桑有阿，其叶有难。既见君子，其乐如何。\n隰桑有阿，其叶有沃。既见君子，云何不乐。\n隰桑有阿，其叶有幽。既见君子，德音孔胶。\n心乎爱矣，遐不谓矣？中心藏之，何日忘之！\n《白华》白华菅兮，白茅束兮。之子之远，俾我独兮。\n英英白云，露彼菅茅。天步艰难，之子不犹。\n滮池北流，浸彼稻田。啸歌伤怀，念彼硕人。\n樵彼桑薪，卬烘于煁。维彼硕人，实劳我心。\n鼓钟于宫，声闻于外。念子懆懆，视我迈迈。\n有鹙在梁，有鹤在林。维彼硕人，实劳我心。\n鸳鸯在梁，戢其左翼。之子无良，二三其德。\n有扁斯石，履之卑兮。之子之远，俾我疧兮。\n《绵蛮》绵蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。\n绵蛮黄鸟，止于丘隅。岂敢惮行，畏不能趋。饮之食之。教之诲之。命彼后车，谓之载之。\n绵蛮黄鸟，止于丘侧。岂敢惮行，畏不能极。饮之食之，教之诲之。命彼后车，谓之载之。\n《瓠叶》幡幡瓠叶，采之亨之。君子有酒，酌言尝之。\n有兔斯首，炮之燔之。君子有酒，酌言献之。\n有兔斯首，燔之炙之。君子有酒，酌言酢之。\n有兔斯首，燔之炮之。君子有酒，酌言酬之。\n《渐渐之石》渐渐之石，维其高矣。山川悠远，维其劳矣。武人东征，不遑朝矣。\n渐渐之石，维其卒矣。山川悠远，曷其没矣？武人东征，不遑出矣。\n有豕白蹢，烝涉波矣。月离于毕，俾滂沱矣。武人东征，不皇他矣。\n《苕之华》苕之华，芸其黄矣。心之忧矣，维其伤矣！\n苕之华，其叶青青。知我如此，不如无生！\n牂羊坟首，三星在罶。人可以食，鲜可以饱！\n《何草不黄》何草不黄？何日不行？何人不将？经营四方。\n何草不玄？何人不矜？哀我征夫，独为匪民。\n匪兕匪虎，率彼旷野。哀我征夫，朝夕不暇。\n有芃者狐，率彼幽草。有栈之车，行彼周道。\n","slug":"XiaoYa_YuZaoZhiShen","date":"2022-07-22T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"87d604a0ccbd37d7e896ae06fc06cdd0","title":"小雅·南有嘉鱼之什","content":"《南有嘉鱼》南有嘉鱼，烝然罩罩。君子有酒，嘉宾式燕以乐。\n南有嘉鱼，烝然汕汕。君子有酒，嘉宾式燕以衎。\n南有樛木，甘瓠累之。君子有酒，嘉宾式燕绥之。\n翩翩者鵻，烝然来思。君子有酒，嘉宾式燕又思。\n《南山有台》南山有台，北山有莱。乐只君子，邦家之基。乐只君子，万寿无期。\n南山有桑，北山有杨。乐只君子，邦家之光。乐只君子，万寿无疆。\n南山有杞，北山有李。乐只君子，民之父母。乐只君子，德音不已。\n南山有栲，北山有杻。乐只君子，遐不眉寿。乐只君子，德音是茂。\n南山有枸，北山有楰。乐只君子，遐不黄耇。乐只君子，保艾尔后。\n《蓼萧》蓼彼萧斯，零露湑兮。既见君子，我心写兮。燕笑语兮，是以有誉处兮。\n蓼彼萧斯，零露瀼瀼。既见君子，为龙为光。其德不爽，寿考不忘。\n蓼彼萧斯，零露泥泥。既见君子，孔燕岂弟。宜兄宜弟，令德寿岂。\n蓼彼萧斯，零露浓浓。既见君子，鞗革忡忡。和鸾雍雍，万福攸同。\n《湛露》湛湛露斯，匪阳不晞。厌厌夜饮，不醉无归。\n湛湛露斯，在彼丰草。厌厌夜饮，在宗载考。\n湛湛露斯，在彼杞棘。显允君子，莫不令德。\n其桐其椅，其实离离。岂弟君子，莫不令仪。\n《彤弓》彤弓召兮，受言藏之。我有嘉宾，中心贶之。钟鼓既设，一朝飨之。\n彤弓召兮，受言载之。我有嘉宾，中心喜之。钟鼓既设，一朝右之。\n彤弓召兮，受言櫜之。我有嘉宾，中心好之。钟鼓既设，一朝酬之。\n《菁菁者莪》菁菁者莪，在彼中阿。既见君子，乐且有仪。\n菁菁者莪，在彼中沚。既见君子，我心则喜。\n菁菁者莪，在彼中陵。既见君子，锡我百朋。\n泛泛杨舟，载沉载浮。既见君子，我心则休。\n《六月》六月栖栖，戎车既饬。四牡骙骙，载是常服。玁狁孔炽，我是用急。王于出征，以匡王国。\n比物四骊，闲之维则。维此六月，既成我服。我服既成，于三十里。王于出征，以佐天子。\n四牡修广，其大有颙。薄伐玁狁，以奏肤公。有严有翼，共武之服。共武之服，以定王国。\n玁狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。\n戎车既安，如轾如轩。四牡既佶，既佶且闲。薄伐玁狁，至于大原。文武吉甫，万邦为宪。\n吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。\n《采芑》薄言采芑，于彼新田，呈此菑亩。方叔涖止，其车三千。师干之试，方叔率止。乘其四骐，四骐翼翼。路车有奭，簟茀鱼服，钩膺鞗革。\n薄言采芑，于彼新田，于此中乡。方叔涖止，其车三千。旂旐央央，方叔率止。约軧错衡，八鸾玱玱。服其命服，朱芾斯皇，有玱葱珩。\n鴥彼飞隼，其飞戾天，亦集爰止。方叔涖止，其车三千。师干之试，方叔率止。钲人伐鼓，陈师鞠旅。显允方叔，伐鼓渊渊，振旅阗阗。\n蠢尔蛮荆，大邦为仇。方叔元老，克壮其犹。方叔率止，执讯获丑。戎车啴啴，啴啴焞焞，如霆如雷。显允方叔，征伐玁狁，蛮荆来威。\n《车攻》我车既攻，我马既同。四牡庞庞，驾言徂东。\n田车既好，田牡孔阜。东有甫草，驾言行狩。\n之子于苗，选徒嚣嚣。建旐设旄，搏兽于敖。\n驾彼四牡，四牡奕奕。赤芾金舄，会同有绎。\n决拾既佽，弓矢既调。射夫既同，助我举柴。\n四黄既驾，两骖不猗。不失其驰，舍矢如破。\n萧萧马鸣，悠悠旆旌。徒御不惊，大庖不盈。\n之子于征，有闻无声。允矣君子，展也大成。\n《吉日》吉日维戊，既伯既祷。田车既好，四牡孔阜。升彼大阜，从其群丑。\n吉日庚午，既差我马。兽之所同，麀鹿麌麌。漆沮之从，天子之所。\n瞻彼中原，其祁孔有。儦儦俟俟，或群或友。悉率左右，以燕天子。\n既张我弓，既挟我矢。发彼小豝，殪此大兕。以御宾客，且以酌醴。\n","slug":"XiaoYa_NanYouJiaYuZhiShen","date":"2022-07-21T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"8877a2ca9e9a2e851779af9f545adb2f","title":"小雅·鹿鸣之什","content":"《鹿鸣》呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。\n呦呦鹿鸣，食野之蒿。我有嘉宾，德音孔昭。视民不恌，君子是则是效。我有旨酒，嘉宾式燕以敖。\n呦呦鹿鸣，食野之芩。我有嘉宾，鼓瑟鼓琴。鼓瑟鼓琴，和乐且湛。我有旨酒，以燕乐嘉宾之心。\n《四牡》四牡騑騑，周道倭迟。岂不怀归？王事靡盬，我心伤悲。\n四牡騑騑，啴啴骆马。岂不怀归？王事靡盬，不遑启处。\n翩翩者鵻，载飞载下，集于苞栩。王事靡盬，不遑将父。\n翩翩者鵻，载飞载止，集于苞杞。王事靡盬，不遑将母。\n驾彼四骆，载骤骎骎。岂不怀归？是用作歌，将母来谂。\n《皇皇者华》皇皇者华，于彼原隰。駪駪征夫，每怀靡及。\n我马维驹，六辔如濡。载驰载驱，周爰咨诹。\n我马维骐，六辔如丝。载驰载驱，周爰咨谋。\n我马维骆，六辔沃若。载驰载驱，周爰咨度。\n我马维骃，六辔既均。载驰载驱，周爰咨询。\n《常棣》常棣之华，鄂不韡韡。凡今之人，莫如兄弟。\n死丧之威，兄弟孔怀。原隰裒矣，兄弟求矣。\n脊令在原，兄弟急难。每有良朋，况也永叹。\n兄弟阋于墙，外御其务。每有良朋，烝也无戎。\n丧乱既平，既安且宁。虽有兄弟，不如友生？\n傧尔笾豆，饮酒之饫。兄弟既具，和乐且孺。\n妻子好合，如鼓瑟琴。兄弟既翕，和乐且湛。\n宜尔室家，乐尔妻帑。是究是图，亶其然乎？\n《伐木》伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。相彼鸟矣，犹求友声。矧伊人矣，不求友生？神之听之，终和且平。\n伐木许许，酾酒有藇！既有肥羜，以速诸父。宁适不来，微我弗顾。於粲洒扫，陈馈八簋。既有肥牡，以速诸舅。宁适不来，微我有咎。\n伐木于阪，酾酒有衍。笾豆有践，兄弟无远。民之失德，乾餱以愆。有酒湑我，无酒酤我。坎坎鼓我，蹲蹲舞我。迨我暇矣，饮此湑矣。\n《天保》天保定尔，亦孔之固。俾尔单厚，何福不除？俾尔多益，以莫不庶。\n天保定尔，俾尔戬穀。罄无不宜，受天百禄。降尔遐福，维日不足。\n天保定尔，以莫不兴。如山如阜，如冈如陵，如川之方至，以莫不增。\n吉蠲为饎，是用孝享。禴祠烝尝，于公先王。君曰：卜尔，万寿无疆。\n神之吊矣，诒尔多福。民之质矣，日用饮食。群黎百姓，遍为尔德。\n如月之恒，如日之升。如南山之寿，不骞不崩。如松柏之茂，无不尔或承。\n《采薇》采薇采薇，薇亦作止。曰归曰归，岁亦莫止。靡室靡家，玁狁之故。不遑启居，玁狁之故。\n采薇采薇，薇亦柔止。曰归曰归，心亦忧止。忧心烈烈，载饥载渴。我戍未定，靡使归聘。\n采薇采薇，薇亦刚止。曰归曰归，岁亦阳止。王事靡盬，不遑启处。忧心孔疚，我行不来！\n彼尔维何？维常之华。彼路斯何？君子之车。戎车既驾，四牡业业。岂敢定居？一月三捷。\n驾彼四牡，四牡骙骙。君子所依，小人所腓。四牡翼翼，象弭鱼服。岂不日戒？玁狁孔棘！\n昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！\n《出车》我出我车，于彼牧矣。自天子所，谓我来矣。召彼仆夫，谓之载矣。王事多难，维其棘矣。\n我出我车，于彼郊矣。设此旐矣，建彼旄矣。彼旟旐斯，胡不旆旆？忧心悄悄，仆夫况瘁。\n王命南仲，往城于方。出车彭彭，旂旐央央。天子命我，城彼朔方。赫赫南仲，玁狁于襄。\n昔我往矣，黍稷方华。今我来思，雨雪载途。王事多难，不遑启居。岂不怀归？畏此简书。\n喓喓草虫，趯趯阜螽。未见君子，忧心忡忡。既见君子，我心则降。赫赫南仲，薄伐西戎。\n春日迟迟，卉木萋萋。仓庚喈喈，采蘩祁祁。执讯获丑，薄言还归。赫赫南仲，玁狁于夷。\n《杕杜》有杕之杜，有其实。王事靡盬，继嗣我日。日月阳止，女心伤止，征夫遑止。\n有杕之杜，其叶萋萋。王事靡盬，我心伤悲。卉木萋止，女心悲止，征夫归止！\n陟彼北山，言采其杞。王事靡盬，忧我父母。檀车幝幝，四牡痯痯，征夫不远！\n匪载匪来，忧心孔疚。斯逝不至，而多为恤。卜筮偕止，会言近止，征夫迩止！\n《鱼丽》鱼丽于罶，鲿鲨。君子有酒，旨且多。\n鱼丽于罶，鲂鳢。君子有酒，多且旨。\n鱼丽于罶，鰋鲤。君子有酒，旨且有。物其多矣，\n维其嘉矣！物其旨矣，维其偕矣！物其有矣，维其时矣！\n","slug":"XiaoYa_LuMingZhiShen","date":"2022-07-20T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"7293a0d4d3c500b04eb65c0ab0650cda","title":"小雅·节南山之什","content":"《节南山》节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！\n节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。\n尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。\n弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。\n昊天不佣，降此鞠訩。昊天不惠，降此大戾。君子如届，俾民心阕。君子如夷，恶怒是违。\n不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。\n驾彼四牡，四牡项领。我瞻四方，蹙蹙靡所骋。\n方茂尔恶，相尔矛矣。既夷既怿，如相酬矣。\n昊天不平，我王不宁。不惩其心，覆怨其正。\n家父作诵，以究王訩。式讹尔心，以畜万邦。\n《正月》正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。\n父母生我，胡俾我瘉？不自我先，不自我后。好言自口，莠言自口。忧心愈愈，是以有侮。\n忧心惸惸，念我无禄。民之无辜，并其臣仆。哀我人斯，于何从禄？瞻乌爰止？于谁之屋？\n瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？\n谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄！\n谓天盖高，不敢不局。谓地盖厚，不敢不蹐。维号斯言，有伦有脊。哀今之人，胡为虺蜴？\n瞻彼阪田，有菀其特。天之杌我，如不我克。彼求我则，如不我得。执我仇仇，亦不我力。\n心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒灭之！\n终其永怀，又窘阴雨。其车既载，乃弃尔辅。载输尔载，将伯助予！\n无弃尔辅，员于尔辐。屡顾尔仆，不输尔载。终逾绝险，曾是不意。\n鱼在于沼，亦匪克乐。潜虽伏矣，亦孔之炤。忧心惨惨，念国之为虐！\n彼有旨酒，又有嘉肴。洽比其邻，婚姻孔云。念我独兮，忧心殷殷。\n佌佌彼有屋，蔌蔌方有谷。民今之无禄，天夭是椓。哿矣富人，哀此惸独。\n《十月之交》十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。\n日月告凶，不用其行。四国无政，不用其良。彼月而食，则维其常；此日而食，于何不臧。\n烨烨震电，不宁不令。百川沸腾，山冢崒崩。高岸为谷，深谷为陵。哀今之人，胡惨莫惩？\n皇父卿士，番维司徒，家伯维宰，仲允膳夫，棸子内史，蹶维趣马，禹维师氏。醘妻煽方处。\n抑此皇父，岂曰不时？胡为我作，不即我谋？彻我墙屋，田卒汙莱。曰予不戕，礼则然矣。\n皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。\n黾勉从事，不敢告劳。无罪无辜，谗口嚣嚣。下民之孽，匪降自天。噂沓背憎，职竞由人。\n悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。\n《雨无正》浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。\n周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。\n如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？\n戎成不退，饥成不遂。曾我暬御，惨惨日瘁。凡百君子，莫肯用讯。听言则答，谮言则退。\n哀哉不能言，匪舌是出，维躬是瘁。哿矣能言，巧言如流，俾躬处休！\n维曰予仕，孔棘且殆。云不何使，得罪于天子；亦云可使，怨及朋友。\n谓尔迁于王都。曰予未有室家。鼠思泣血，无言不疾。昔尔出居，谁从作尔室？\n《小旻》旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。\n潝潝訿訿，亦孔之哀。谋之其臧，则具是违。谋之不臧，则具是依。我视谋犹，伊于胡厎。\n我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。\n哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。\n国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。\n不敢暴虎，不敢冯河。人知其一，莫知其他。战战兢兢，如临深渊，如履薄冰。\n《小宛》宛彼鸣鸠，翰飞戾天。我心忧伤，念昔先人。明发不寐，有怀二人。\n人之齐圣，饮酒温克。彼昏不知，壹醉日富。各敬尔仪，天命不又。\n中原有菽，庶民采之。螟蛉有子，蜾蠃负之。教诲尔子，式穀似之。\n题彼脊令，载飞载鸣。我日斯迈，而月斯征。夙兴夜寐，毋忝尔所生。\n交交桑扈，率场啄粟。哀我填寡，宜岸宜狱。握粟出卜，自何能穀？\n温温恭人，如集于木。惴惴小心，如临于谷。战战兢兢，如履薄冰。\n《小弁》弁彼鸴斯，归飞提提。民莫不穀，我独于罹。何辜于天？我罪伊何？心之忧矣，云如之何？\n踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。\n维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？\n菀彼柳斯，鸣蜩嘒嘒，有漼者渊，萑苇淠淠。譬彼舟流，不知所届，心之忧矣，不遑假寐。\n鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知？\n相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。\n君子信谗，如或酬之。君子不惠，不舒究之。伐木掎矣，析薪扡矣。舍彼有罪，予之佗矣。\n莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。\n《巧言》悠悠昊天，曰父母且。无罪无辜，乱如此幠。昊天已威，予慎无罪。昊天大幠，予慎无辜。\n乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。\n君子屡盟，乱是用长。君子信盗，乱是用暴。盗言孔甘，乱是用餤。匪其止共，维王之邛。奕奕寝庙，君子作之。秩秩大猷，圣人莫之。\n他人有心，予忖度之。跃跃毚兔，遇犬获之。荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。\n彼何人斯？居河之麋。无拳无勇，职为乱阶。既微且尰，尔勇伊何？为犹将多，尔居徒几何？\n《何人斯》彼何人斯？其心孔艰。胡逝我梁，不入我门？伊谁云从？维暴之云。\n二人从行，谁为此祸？胡逝我梁，不入唁我？始者不如今，云不我可\n彼何人斯？胡逝我陈？我闻其声，不见其身。不愧于人？不畏于天？\n彼何人斯？其为飘风。胡不自北？胡不自南？胡逝我梁？絺搅我心。\n尔之安行，亦不遑舍。尔之亟行，遑脂尔车。壹者之来，云何其盱。\n尔还而入，我心易也。还而不入，否难知也。壹者之来，俾我絺也。\n伯氏吹埙，仲氏吹篪。及尔如贯，谅不我郑出此三物，以诅尔斯。\n为鬼为蜮，则不可得。有靦面目，视人罔极。作此好歌，以极反侧。\n《巷伯》萋兮斐兮，成是贝锦。彼谮人者，亦已大甚！\n哆兮侈兮，成是南箕。彼谮人者，谁适与谋。\n缉缉翩翩，谋欲谮人。慎尔言也，谓尔不信。\n捷捷幡幡，谋欲谮言。岂不尔受？既其女迁。\n骄人好好，劳人草草。苍天苍天，视彼骄人，矜此劳人。\n彼谮人者，谁适与谋？取彼谮人，投畀豺虎。豺虎不食，投畀有北。有北不受，投畀有昊！\n杨园之道，猗于亩丘。寺人孟子，作为此诗。凡百君子，敬而听之。\n","slug":"XiaoYa_JieNanShanZhiShen","date":"2022-07-19T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"434b25f6c4dd2b000b35c86fcd682609","title":"小雅·鸿雁之什","content":"《鸿雁》鸿雁于飞，肃肃其羽。之子于征，劬劳于野。爰及矜人，哀此鳏寡。\n鸿雁于飞，集于中泽。之子于垣，百堵皆作。虽则劬劳，其究安宅？\n鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。\n《庭燎》夜如何其？夜未央，庭燎之光。君子至止，鸾声将将。\n夜如何其？夜未艾，庭燎晣晣。君子至止，鸾声哕哕。\n夜如何其？夜乡晨，庭燎有辉。君子至止，言观其旂。\n《沔水》沔彼流水，朝宗于海。鴥彼飞隼，载飞载止。嗟我兄弟，邦人诸友。莫肯念乱，谁无父母？\n沔彼流水，其流汤汤。鴥彼飞隼，载飞载扬。念彼不迹，载起载行。心之忧矣，不可弭忘。\n鴥彼飞隼，率彼中陵。民之讹言，宁莫之惩？我友敬矣，谗言其兴。\n《鹤鸣》鹤鸣于九皋，声闻于野。鱼潜在渊，或在于渚。乐彼之园，爰有树檀，其下维萚。他山之石，可以为错。\n鹤鸣于九皋，声闻于天。鱼在于渚，或潜在渊。乐彼之园，爰有树檀，其下维谷。他山之石，可以攻玉。\n《祈父》祈父，予王之爪牙。胡转予于恤，靡所止居？\n祈父，予王之爪士。胡转予于恤，靡所厎止？\n祈父，亶不聪。胡转予于恤？有母之尸饔。\n《白驹》皎皎白驹，食我场苗。絷之维之，以永今朝。所谓伊人，于焉逍遥？\n皎皎白驹，食我场藿。絷之维之，以永今夕。所谓伊人，于焉嘉客？\n皎皎白驹，贲然来思。尔公尔侯，逸豫无期？慎尔优游，勉尔遁思。\n皎皎白驹，在彼空谷。生刍一束，其人如玉。毋金玉尔音，而有遐心。\n《黄鸟》黄鸟黄鸟，无集于穀，无啄我粟。此邦之人，不我肯穀。言旋言归，复我邦族。\n黄鸟黄鸟，无集于桑，无啄我粱。此邦之人，不可与明。言旋言归，复我诸兄。\n黄鸟黄鸟，无集于栩，无啄我黍。此邦之人，不可与处。言旋言归，复我诸父。\n《我行其野》我行其野，蔽芾其樗。婚姻之故，言就尔居。尔不我畜，复我邦家。\n我行其野，言采其蓫。婚姻之故，言就尔宿。尔不我畜，言归斯复。\n我行其野，言采其葍。不思旧姻，求尔新特。成不以富，亦祗以异。\n《斯干》秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。\n似续妣祖，筑室百堵，西南其户。爰居爰处，爰笑爰语。\n约之阁阁，椓之橐橐。风雨攸除，鸟鼠攸去，君子攸芋。\n如跂斯翼，如矢斯棘，如鸟斯革，如翚斯飞，君子攸跻。\n殖殖其庭，有觉其楹。哙哙其正，哕哕其冥。君子攸宁。\n下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。\n大人占之：维熊维罴，男子之祥；维虺维蛇，女子之祥。\n乃生男子，载寝之床。载衣之裳，载弄之璋。其泣喤喤，朱芾斯皇，室家君王。\n乃生女子，载寝之地。载衣之裼，载弄之瓦。无非无仪，唯酒食是议，无父母诒罹。\n《无羊》谁谓尔无羊？三百维群。谁谓尔无牛？九十其犉。尔羊来思，其角濈濈。尔牛来思，其耳湿湿。\n或降于阿，或饮于池，或寝或讹。尔牧来思，何蓑何笠，或负其餱。三十维物，尔牲则具。\n尔牧来思，以薪以蒸，以雌以雄。尔羊来思，矜矜兢兢，不骞不崩。麾之以肱，毕来既升。\n牧人乃梦，众维鱼矣，旐维旟矣，大人占之；众维鱼矣，实维丰年；旐维旟矣，室家溱溱。\n","slug":"XiaoYa_HongYanZhiShen","date":"2022-07-18T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"fd0f4a81f8826fe7a86d5f19248970cc","title":"小雅·谷风之什","content":"《谷风》习习谷风，维风及雨。将恐将惧，维予与女。将安将乐，女转弃予。\n习习谷风，维风及颓。将恐将惧，置予于怀。将安将乐，弃予如遗。\n习习谷风，维山崔嵬。无草不死，无木不萎。忘我大德，思我小怨。\n《蓼莪》蓼蓼者莪，匪莪伊蒿。哀哀父母，生我劬劳。\n蓼蓼者莪，匪莪伊蔚。哀哀父母，生我劳瘁。\n瓶之罄矣，维罍之耻。鲜民之生，不如死之久矣。无父何怙？无母何恃？出则衔恤，入则靡至。\n父兮生我，母兮鞠我。抚我畜我，长我育我，顾我复我，出入腹我。欲报之德。昊天罔极！\n南山烈烈，飘风发发。民莫不穀，我独何害！南山律律，飘风弗弗。民莫不穀，我独不?&#x2F;\n维鹈在梁，不濡其咮。彼其之子，不遂其媾。\n荟兮蔚兮，南山朝隮。婉兮娈兮，季女斯饥。\n《鳲鸠》鳲鸠在桑，其子七兮。淑人君子，其仪一兮。其仪一兮，心如结兮。\n鳲鸠在桑，其子在梅。淑人君子，其带伊丝。其带伊丝，其弁伊骐。\n鳲鸠在桑，其子在棘。淑人君子，其仪不忒。其仪不忒，正是四国。\n鳲鸠在桑，其子在榛。淑人君子，正是国人，正是国人。胡不万年？\n《下泉》冽彼下泉，浸彼苞稂。忾我寤叹，念彼周京。\n冽彼下泉，浸彼苞萧。忾我寤叹，念彼京周。\n冽彼下泉，浸彼苞蓍。忾我寤叹，念彼京师。\n芃芃黍苗，阴雨膏之。四国有王，郇伯劳之。\n《大东》有饛簋飧，有捄棘匕。周道如砥，其直如矢。君子所履，小人所视。眷言顾之，潸焉出涕。\n小东大东，杼柚其空。纠纠葛屦，可以履霜。佻佻公子，行彼周行。既往既来，使我心疚。\n有冽氿泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。\n东人之子，职劳不来。西人之子，粲粲衣服。舟人之子，熊罴是裘。私人之子，百僚是试。\n或以其酒，不以其浆。鞙鞙佩璲，不以其长。维天有汉，监亦有光。跂彼织女，终日七襄。\n虽则七襄，不成报章。彼牵牛，不以服箱。东有启明，西有长?庚。有捄天毕，载施之行。\n维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。\n《四月》四月维夏，六月徂署。先祖匪人，胡宁忍予？\n秋日凄凄，百卉具腓。乱离瘼矣，爰其适归？\n冬日烈烈，飘风发发。民莫不穀，我独何害？\n山有嘉卉，侯栗侯梅。废为残贼，莫知其尤！\n相彼泉水，载清载浊。我日构祸，曷云能穀？\n滔滔江汉，南国之纪。尽瘁以仕，宁莫我有？\n匪鹑匪鸢，翰飞戾天。匪鳣匪鲔，潜逃于渊。\n山有蕨薇，隰有杞桋。君子作歌，维以告哀。\n《北山》陟彼北山，言采其杞。偕偕士子，朝夕从事。王事靡盬，忧我父母。\n溥天之下，莫非王土；率土之滨，莫非王臣。大夫不均，我从事独贤。\n四牡彭彭，王事傍傍。嘉我未老，鲜我方将。旅力方刚，经营四方。\n或燕燕居息，或尽瘁事国；或息偃在床，或不已于行。\n或不知叫号，或惨惨劬劳；或栖迟偃仰，或王事鞅掌。\n或湛乐饮酒，或惨惨畏咎；或出入风议，或靡事不为。\n《无将大车》无将大车，祇自尘兮。无思百忧，祇自疧兮。\n无将大车，维尘冥冥。无思百忧，不出于颎。\n无将大车，维尘雍兮。无思百忧，祇自重兮。\n《小明》明明上天，照临下土。我征徂西，至于艽野。二月初吉，载离寒暑。心之忧矣，其毒\n大苦。念彼共人，涕零如雨。岂不怀归？畏此罪罟！\n昔我往矣，日月方除。曷云其还？岁聿云莫。念我独兮，我事孔庶。心之忧矣，惮我\n不暇。念彼共人，眷眷怀顾！岂不怀归？畏此谴怒。\n昔我往矣，日月方奥。曷云其还？政事愈蹙。岁聿云莫，采萧获菽。心之忧矣，自诒\n伊戚。念彼共人，兴言出宿。岂不怀归？畏此反覆。\n嗟尔君子，无恒安处。靖共尔位，正直是与。神之听之，式穀以女。\n嗟尔君子，无恒安息。靖共尔位，好是正直。神之听之，介尔景福。\n《鼓钟》鼓钟将将，淮水汤汤，忧心且伤。淑人君子，怀允不忘。\n鼓钟喈喈，淮水湝湝，忧心且悲。淑人君子，其德不回。\n鼓钟伐鼛，淮有三洲，忧心且妯。淑人君子，其德不犹。\n鼓钟钦钦，鼓瑟鼓琴，笙磬同音。以雅以南，以龠不僭。\n《楚茨》楚楚者茨，言抽其棘，自昔何为？我蓺黍稷。我黍与与，我稷翼翼。\n我仓既盈，我庾维亿。以为酒食，以享以祀，以妥以侑，以介景福。\n济济跄跄，絜尔牛羊，以往烝尝。或剥或亨，或肆或将。祝祭于祊，祀事孔明。先祖\n是皇，神保是飨。孝孙有庆，报以介福，万寿无疆！\n执爨 ，为俎孔硕，或燔或炙。君妇莫莫，为豆孔庶。为宾为客，献酬交错。礼仪卒\n度，笑语卒获。神保是格，报以介福，万寿攸酢！\n我孔 矣，式礼莫愆。工祝致告，徂赉孝孙。苾芬孝祀，神嗜饮食。卜尔百福，如几\n如式。既齐既稷，既匡既敕。永锡尔极，时万时亿！\n礼仪既备，钟鼓既戒，孝孙徂位，工祝致告，神具醉止，皇尸载起。鼓钟送尸，神保\n聿归。诸宰君妇，废彻不迟。诸父兄弟，备言燕私。\n乐具入奏，以绥后禄。尔肴既将，莫怨具庆。既醉既饱，小大稽首。神嗜饮食，使君\n寿考。孔惠孔时，维其尽之。子子孙孙，勿替引之！\n《信南山》信彼南山，维禹甸之。畇畇原隰，曾孙田之。我疆我理，南东其亩。\n上天同云。雨雪雰雰，益之以霡霂。既优既渥，既沾既足。生我百谷。\n疆场翼翼，黍稷彧彧。曾孙之穑，以为酒食。畀我尸宾，寿考万年。\n中田有庐，疆场有瓜。是剥是菹，献之皇祖。曾孙寿考，受天之祜。\n祭以清酒，从以骍牡，享于祖考。执其鸾刀，以启其毛，取其血膋。\n是烝是享，苾苾芬芬。祀事孔明，先祖是皇。报以介福。万寿无疆。\n","slug":"XiaoYa_GuFengZhiShen","date":"2022-07-17T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"2ef3fdd64f047b6212b9c351c20394b3","title":"小雅·甫田","content":"《甫田》倬彼甫田，岁取十千。我取其陈，食我农人。自古有年。今适南亩，或耘或耔。黍稷薿薿，攸介攸止，烝我髦士。\n以我齐明，与我牺羊，以社以方。我田既臧，农夫之庆。琴瑟击鼓，以御田祖。以祈甘雨，以介我稷黍，以穀我士女。\n曾孙来止，以其妇子。馌彼南亩，田畯至喜。攘其左右，尝其旨否。禾易长亩，终善且有。曾孙不怒，农夫克敏。\n曾孙之稼，如茨如梁。曾孙之庾，如坻如京。乃求千斯仓，乃求万斯箱。黍稷稻粱，农夫之庆。报以介福，万寿无疆。\n《大田》大田多稼，既种既戒，既备乃事。以我覃耜，俶载南亩。播厥百谷，既庭且硕，曾孙是若。\n既方既皂，既坚既好，不稂不莠。去其螟螣，及其蟊贼，无害我田稚。田祖有神，秉畀炎火。\n有渰萋萋，兴雨祈祈。雨我公田，遂及我私。彼有不获稚，此有不敛穧，彼有遗秉，此有滞穗，伊寡妇之利。\n曾孙来止，以其妇子。馌彼南亩，田畯至喜。来方禋祀，以其骍黑，与其黍稷。以享以祀，以介景福。\n《瞻彼洛矣》瞻彼洛矣，维水泱泱。君子至止，福禄如茨。韎韐有奭，以作六师。\n瞻彼洛矣，维水泱泱。君子至止，鞸琫有珌。君子万年，保其家室。\n瞻彼洛矣，维水泱泱。君子至止，福禄既同。君子万年，保其家邦。\n《裳裳者华》裳裳者华，其叶湑□兮。我觏之子，我心写兮。我心写兮，是以有誉处兮。\n裳裳者华，芸其黄矣。我觏之子，维其有章矣。维其有章矣，是以有庆矣。\n裳裳者华，或黄或白。我觏之子，乘其四骆。乘其四骆，六辔沃若。\n左之左之，君子宜之。右之右之，君子有之。维其有之，是以似之。\n《桑扈》交交桑扈，有莺其羽。君子乐胥，受天之祜。\n交交桑扈，有莺其领。君子乐胥，万邦之屏。\n之屏之翰，百辟为宪。不戢不难，受福不那。\n兕觥其觩，旨酒思柔。彼交匪敖，万福来求。\n《鸳鸯》鸳鸯于飞，毕之罗之。君子万年，福禄宜之。\n鸳鸯在梁，戢其左翼。君子万年，\n宜其遐福。乘马在厩，摧之秣之。君子万年，福禄艾之。\n乘马在厩，秣之摧之。君子万年，福禄绥之。\n《頍弁》有頍者弁，实维伊何？尔酒既旨，尔肴既嘉。岂伊异人？兄弟匪他。茑与女萝，施于松柏。未见君子，忧心奕奕；既见君子，庶几说怿。\n有頍者弁，实维何期？尔酒既旨，尔肴既时。岂伊异人？兄弟具来。茑与女萝，施于松上。未见君子，忧心怲怲；既见君子，庶几有臧。\n有頍者弁，实维在首。尔酒既旨，尔肴既阜。岂伊异人？兄弟甥舅。如彼雨雪，先集维霰。死丧无日，无几相见。乐酒今夕，君子维宴。\n《车舝》间关车之舝兮，思娈季女逝兮。匪饥匪渴，德音来括。虽无好友？式燕且喜。\n依彼平林，有集维鷮。辰彼硕女，令德来教。式燕且誉，好尔无射。\n虽无旨酒？式饮庶几。虽无嘉肴？式食庶几。虽无德与女？式歌且舞？\n陟彼高冈，析其柞薪。析其柞薪，其叶湑兮。鲜我觏尔，我心写兮。\n高山仰止，景行行止。四牡騑騑，六辔如琴。觏尔新婚，以慰我心。\n《青蝇》营营青蝇，止于樊。岂弟君子，无信谗言。\n营营青蝇，止于棘。谗人罔极，交乱四国。\n营营青蝇，止于榛。谗人罔极，构我二人。\n《宾之初筵》宾之初筵，左右秩秩。笾豆有楚，殽核维旅。酒既和旨，饮酒孔偕。钟鼓既设，举酬逸逸。大侯既抗，弓矢斯张。射夫既同，献尔发功。\n发彼有的，以祈尔爵。籥舞笙鼓，乐既和奏。烝衎烈祖，以洽百礼。百礼既至，有壬有林。锡尔纯嘏，子孙其湛。其湛曰乐，各奏尔能。宾载手仇，室人入又。酌彼康爵，以奏尔时。\n宾之初筵，温温其恭。其未醉止，威仪反反。曰既醉止，威仪幡幡。舍其坐迁，屡舞仙仙。其未醉止，威仪抑抑。曰既醉止，威仪抑抑。是曰既醉，不知其秩。\n宾既醉止，载号载呶。乱我笾豆，屡舞僛僛。是曰既醉，不知其邮。侧弁之俄，屡舞傞傞。既醉而出，并受其福。\n醉而不出，是谓伐德。饮酒孔嘉，维其令仪。凡此饮酒，或醉或否。既立之监，或佐之史。彼醉不臧，不醉反耻。\n式勿从谓，无俾大怠。匪言勿言，匪由勿语。由醉之言，俾出童羖。三爵不识，矧敢多又。\n","slug":"XiaoYa_FuTianZhiShen","date":"2022-07-16T00:00:00.000Z","categories_index":"小雅","tags_index":"诗经,小雅","author_index":"无限星火"},{"id":"bc9902f3bdd9bc4a6ec28c7e058724a3","title":"国风·周南","content":"《周南》是当时周公统治下的南方地区的民歌，范围包括洛阳(其北限在黄河)以南，直到江汉一带地区，具体地方包括今河南西南部及湖北西北部。由于采集地域广阔，又不便各自为编，故统称“南”以示南国之诗。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·周南《关雎》关关雎鸠，在河之洲。窈窕淑女，君子好逑\n参差荇菜，左右流之。窈窕淑女，寤寐求之。\n求之不得，寤寐思服。悠哉悠哉，辗转反侧。\n参差荇菜，左右采之。窈窕淑女，琴瑟友之。\n参差荇菜，左右芼之。窈窕淑女，钟鼓乐之。\n《葛覃》葛之覃兮，施于中谷，维叶萋萋。\n黄鸟于飞，集于灌木，其鸣喈喈。\n葛之覃兮，施于中谷，维叶莫莫。\n是刈是濩，为絺为绤，服之无斁。\n言告师氏，言告言归。薄污我私，\n薄浣我衣。害浣害否，归宁父母。\n《卷耳》采采卷耳，不盈顷筐。嗟我怀人，置彼周行。\n陟彼崔嵬，我马虺隤。我姑酌彼金罍，维以不永怀。\n陟彼高冈，我马玄黄。我姑酌彼兕觥，维以不永伤。\n陟彼砠矣，我马瘏矣，我仆痡矣，云何吁矣。\n《樛木》南有樛木，葛藟累之。乐只君子，福履绥之。\n南有樛木，葛藟荒之。乐只君子，福履将之。\n南有樛木，葛藟萦之。乐只君子，福履成之。\n《螽斯》螽斯羽，诜诜兮。宜尔子孙，振振兮。\n螽斯羽，薨薨兮。宜尔子孙。绳绳兮。\n螽斯羽，揖揖兮。宜尔子孙，蛰蛰兮。\n《桃夭》桃之夭夭，灼灼其华。之子于归，宜其室家。\n桃之夭夭，有蕡其实。之子于归，宜其家室。\n桃之夭夭，其叶蓁蓁。之子于归，宜其家人。\n《兔罝》肃肃兔罝，椓之丁丁。赳赳武夫，公侯干城。\n肃肃兔罝，施于中逵。赳赳武夫，公侯好仇。\n肃肃免罝，施于中林。赳赳武夫，公侯腹心。\n《芣苡》采采芣苡，薄言采之。采采芣苡，薄言有之。\n采采芣苡，薄言掇之。采采芣苡，薄言捋之。\n采采芣苡，薄言袺之。采采芣苡，薄言擷之。\n《汉广》南有乔木，不可休息。汉有游女，不可求思。汉之广矣，不可泳思。江之永矣，不可方思。\n翘翘错薪，言刈其楚。之子于归，言秣其马。汉之广矣，不可泳思。江之永矣，不可方思。\n翘翘错薪，言刈其蒌。之子于归。言秣其驹。汉之广矣，不可泳思。江之永矣，不可方思。\n《汝坟》遵彼汝坟，伐其条枚。未见君子，惄如调饥。\n遵彼汝坟，伐其条肄。既见君子，不我遐弃。\n鲂鱼赪尾，王室如毁。虽则如毁，父母孔迩。\n《麟之趾》麟之趾，振振公子，于嗟麟兮。麟之定，振振公姓，于嗟麟兮。麟之角，振振公族，于嗟麟兮。\n","slug":"GuoFeng_ZhouNan","date":"2022-07-15T00:00:00.000Z","categories_index":"国风","tags_index":"诗经,国风","author_index":"无限星火"},{"id":"9a345ab45a8f5cd0d7da8af5cbb75892","title":"国风·郑风","content":"《国风·郑风》是十五国风之一，为先秦时代郑地民间民歌。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·郑风《缁衣》缁衣之宜兮，敝予又改为兮。适子之馆兮。还予授子之粲兮。\n缁衣之好兮，敝予又改造兮。适子之馆兮，还予授子之粲兮。\n缁衣之席兮，敝予又改作兮。适子之馆兮，还予授子之粲兮。\n《将仲子》将仲子兮，无逾我里，无折我树杞。岂敢爱之？畏我父母。仲可怀也，父母之言亦可畏也。\n将仲子兮，无逾我墙，无折我树桑。岂敢爱之？畏我诸兄。仲可怀也，诸兄之言亦可畏也。\n将仲子兮，无逾我园，无折我树檀。岂敢爱之？畏人之多言。仲可怀也，人之多言亦可畏也。\n《叔于田》叔于田，巷无居人。岂无居人？不如叔也。洵美且仁。\n叔于狩，巷无饮酒。岂无饮酒？不如叔也。洵美且好。\n叔适野，巷无服马。岂无服马？不如叔也。洵美且武。\n《大叔于田》大叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。\n叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。\n叔于田，乘乘鸨。两服齐首，两骖如手。叔在薮，火烈具阜。叔马慢忌，叔发罕忌，抑释掤忌，抑鬯弓忌。\n《清人》清人在彭，驷介旁旁。二矛重英，河上乎翱翔。\n清人在消，驷介麃麃。二矛重乔，河上乎逍遥。\n清人在轴，驷介陶陶。左旋右抽，中军作好。\n《羔裘》羔裘如濡，洵直且侯。彼其之子，舍命不渝。\n羔裘豹饰，孔武有力。彼其之子，邦之司直。\n羔裘晏兮，三英粲兮。彼其之子，邦之彦兮。\n《遵大路》遵大路兮，掺执子之衤去。无我恶兮，不蓵故也！\n遵大路兮，掺执子之手兮。无我魗兮，不蓵好也！\n《女曰鸡鸣》女曰鸡鸣，士曰昧旦。子兴视夜，明星有烂。将翱将翔，弋凫与雁。\n弋言加之，与子宜之。宜言饮酒，与子偕老。琴瑟在御，莫不静好。\n知子之来之，杂佩以赠之。知子之顺之，杂佩以问之。知子之好之，杂佩以报之。\n《有女同车》有女同车，颜如舜华。将翱将翔，佩玉琼琚。彼美孟姜，洵美且都。\n有女同行，颜如舜英。将翱将翔，佩玉将将。彼美孟姜，德音不忘。\n《山有扶苏》山有扶苏，隰有荷华。不见子都，乃见狂且。\n山有乔松，隰有游龙，不见子充，乃见狡童。\n《萚兮》萚兮萚兮，风其吹女。叔兮伯兮，倡予和女。\n萚兮萚兮，风其漂女。叔兮伯兮，倡予要女。\n《狡童》彼狡童兮，不与我言兮。维子之故，使我不能餐兮。\n彼狡童兮，不与我食兮。维子之故，使我不能息兮。\n《褰裳》子惠思我，褰裳涉溱。子不我思，岂无他人？狂童之狂也且！\n子惠思我，褰裳涉洧。子不我思，岂无他士？狂童之狂也且！\n《丰》子之丰兮，俟我乎巷兮，悔予不送兮。\n子之昌兮，俟我乎堂兮，悔予不将兮。\n衣锦褧衣，裳锦褧裳。叔兮伯兮，驾予与行。\n裳锦褧裳，衣锦褧衣。叔兮伯兮，驾予与归。\n《东门之墠》东门之墠，茹藘在阪。其室则迩，其人甚远。\n东门之栗，有践家室。岂不尔思？子不我即！\n《风雨》风雨凄凄，鸡鸣喈喈，既见君子。云胡不夷？\n风雨潇潇，鸡鸣胶胶。既见君子，云胡不瘳？\n风雨如晦，鸡鸣不已。既见君子，云胡不喜？\n《子衿》青青子衿，悠悠我心。纵我不往，子宁不嗣音？\n青青子佩，悠悠我思。纵我不往，子宁不来？\n挑兮达兮，在城阙兮。一日不见，如三月兮。\n《扬之水》扬之水，不流束楚。终鲜兄弟，维予与女。无信人之言，人实诳女。\n扬之水，不流束薪。终鲜兄弟，维予二人。无信人之言，人实不信。\n《出其东门》出其东门，有女如云。虽则如云。匪我思存。缟衣綦巾，聊乐我员。\n出其闉阇，有女如荼。虽则如荼，匪我思且。缟衣茹藘，聊可与娱。\n《野有蔓草》野有蔓草，零露漙兮。有美一人，清扬婉兮。邂逅相遇，适我愿兮。\n野有蔓草，零露瀼瀼。有美一人，婉如清扬。邂逅相遇，与子偕臧。\n《溱洧》溱与洧，方涣涣兮。士与女，方秉蕳兮。女曰观乎？士曰既且。且往观乎？洧之外，洵訏且乐。维士与女，伊其相谑，赠之以勺药。\n溱与洧，浏其清矣。士与女，殷其盈矣。女曰观乎？士曰既且。且往观乎？洧之外，洵訏且乐。维士与女，伊其将谑，赠之以勺药。\n","slug":"GuoFeng_ZhengFeng","date":"2022-07-14T00:00:00.000Z","categories_index":"国风","tags_index":"诗经,国风","author_index":"无限星火"},{"id":"79ae9817ff2274c93725d7cb3eb25854","title":"国风·召南","content":"《召南》为先秦时代召南地方民歌，共十四篇，召南指召公统治的南方地域。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·召南《鹊巢》维鹊有巢，维鸠居之。之子于归，百两御之。\n维鹊有巢，维鸠方之。之子于归，百两将之。\n维鹊有巢，维鸠盈之。之子于归，百两成之。\n《采蘩》于以采蘩？于沼于沚。于以用之？公侯之事。\n于以采蘩？于涧之中。于以用之？公侯之宫。\n被之僮僮，夙夜在公。被之祁祁，薄言还归。\n《草虫》喓喓草虫，趯趯阜螽。未见君子，忧心忡忡。亦既见止，亦既觏止，我心则降。\n陟彼南山，言采其蕨。未见君子，忧心惙惙。亦既见止，亦既觏止，我心则说。\n陟彼南山，言采其薇。未见君子，我心伤悲。亦既见止，亦既觏止，我心则夷。\n《采蘋》于以采蘋？南涧之滨。于以采藻？于彼行潦。\n于以盛之？维筐及筥。于以湘之？维锜及釜。\n于以奠之？宗室牖下。谁其尸之？有齐季女。\n《甘棠》蔽芾甘棠，勿剪勿伐，召伯所茏。\n蔽芾甘棠，勿剪勿败，召伯所憩。\n蔽芾甘棠，勿剪勿拜，召伯所说。\n《行露》厌浥行露，岂不夙夜，谓行多露。\n谁谓雀无角？何以穿我屋？谁谓女无家？何以速我狱？虽速我狱，室家不足！\n谁谓鼠无牙？何以穿我墉？谁谓女无家？何以速我讼？虽速我讼，亦不女从！\n《羔羊》羔羊之皮，素丝五紽。退食自公，委蛇委蛇。\n羔羊之革，素丝五緎。委蛇委蛇，自公退食。\n羔羊之缝，素丝五总。委蛇委蛇，退食自公。\n《殷其雷》殷其雷，在南山之阳。何斯违斯，莫敢或遑？振振君子，归哉归哉！\n殷其雷，在南山之侧。何斯违斯，莫敢遑息？振振君子，归哉归哉！\n殷其雷，在南山之下。何斯违斯，莫或遑处？振振君子，归哉归哉！\n《摽有梅》摽有梅，其实七兮。求我庶士，迨其吉兮。\n摽有梅，其实三兮。求我庶士，迨其今兮。\n摽有梅，顷筐塈之。求我庶士，迨其谓之。\n《小星》嘒彼小星，三五在东。肃肃宵征，夙夜在公。实命不同！\n嘒彼小星，维参与昴。肃肃宵征，抱衾与裯。实命不犹！\n《江有汜》江有汜，之子归，不我以。不我以，其后也悔。\n江有渚，之子归，不我与。不我与，其后也处。\n江有沱，之子归，不我过。不我过，其啸也歌。\n《野有死麕》野有死麕，白茅包之。有女怀春，吉士诱之。\n林有朴。，野有死鹿。白茅纯束，有女如玉。\n舒而脱脱兮，无感我帨兮，无使尨也吠。\n《何彼襛矣》何彼襛矣，唐棣之华？曷不肃雍？王姬之车。\n何彼襛矣，华如桃李？平王之孙，齐侯之子。\n其钓维何？维丝伊缗。齐侯之子，平王之孙。\n《驺虞》彼茁者葭，壹发五豝，于嗟乎驺虞！\n彼茁者蓬，壹发五豵，于嗟乎驺虞！\n","slug":"GuoFeng_ZhaoNan","date":"2022-07-13T00:00:00.000Z","categories_index":"国风","tags_index":"诗经,国风","author_index":"无限星火"},{"id":"05abe0d0b7acbdb78b827dce6cc765d5","title":"国风·鄘风","content":"《鄘风》为鄘地华夏族民歌。周武王克商，分商都朝歌以北为邶，南为鄘，东为卫。故地在今河南省卫辉市境内。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·鄘风《柏舟》泛彼柏舟，在彼中河。髧彼两髦，实维我仪。之死矢靡它。母也天只，不谅人只！\n泛彼柏舟，在彼河侧。髧彼两髦，实维我特。之死矢靡慝。母也天只，不谅人只！\n《墙有茨》墙有茨，不可扫也。中冓之言，不可道也。所可道也，言之丑也。\n墙有茨，不可襄也。中冓之言，不可详也。所可详也，言之长也。\n墙有茨，不可束也。中冓之言，不可读也。所可读也，言之辱也。\n《君子偕老》君子偕老，副笄六珈。委委佗佗，如山如河。象服是宜。子之不淑，云如之何？\n玼兮玼兮，其之翟也。鬒发如云，不屑髢也。玉之瑱也，象之揥也。扬且之晳也。胡然而天也！胡然而帝也！\n瑳兮瑳兮，其之展也，蒙彼绉絺，是绁袢也。子之清扬，扬且之颜也，展如之人兮，邦之媛也！\n《桑中》爰采唐矣？沬之乡矣。云谁之思？美孟姜矣。期我乎桑中，要我乎上宫，送我乎淇之上矣。\n爰采麦矣？沬之北矣。云谁之思？美孟弋矣。期我乎桑中，要我乎上宫，送我乎淇之上矣。\n爰采葑矣？沬之东矣。云谁之思？美孟庸矣。期我乎桑中，要我乎上宫，送我乎淇之上矣。\n《鹑之奔奔》鹑之奔奔，鹊之彊彊。人之无良，我以为兄！\n鹊之彊彊，鹑之奔奔。人之无良，我以为君！\n《定之方中》定之方中，作于楚宫。揆之以日，作于楚室。树之榛栗，椅桐梓漆，爰伐琴桑。 \n升彼虚矣，以望楚矣。望楚与堂，景山与京。降观于桑，卜云其吉，终然允臧。\n灵雨既零，命彼倌人，星言夙驾，说于桑田。匪直也人，秉心塞渊，騋牝三千。\n《蝃蝀》蝃蝀在东，莫之敢指。女子有行，远父母兄弟。\n朝隮于西，崇朝其雨。女子有行，远兄弟父母。\n乃如之人也，怀婚姻也。大无信也，不知命也！\n《相鼠》相鼠有皮，人而无仪！人而无仪，不死何为？\n相鼠有齿，人而无止！人而无止，不死何俟？\n相鼠有体，人而无礼，人而无礼！胡不遄死？\n《干旄》孑孑干旄，在浚之郊。素丝纰之，良马四之。彼姝者子，何以畀之？\n孑孑干旟，在浚之都。素丝组之，良马五之。彼姝者子，何以予之？\n孑孑干旌，在浚之城。素丝祝之，良马六之。彼姝者子，何以告之？\n《载驰》载驰载驱，归唁卫侯。驱马悠悠，言至于漕。大夫跋涉，我心则忧。\n既不我嘉，不能旋反。视尔不臧，我思不远。既不我嘉，不能旋济？视尔不臧，我思不閟。\n陟彼阿丘，言采其蝱。女子善怀，亦各有行。许人尤之，众稚且狂。\n我行其野，芃芃其麦。控于大邦，谁因谁极？大夫君子，无我有尤。百尔所思，不如我所之。\n","slug":"GuoFeng_YongFeng","date":"2022-07-12T00:00:00.000Z","categories_index":"国风","tags_index":"诗经,国风","author_index":"无限星火"},{"id":"ef0bbbc657fbe1599e9df607617270c3","title":"国风·卫风","content":"《国风·卫风》，《诗经》篇章之总名。十五国风之一。共十篇。先秦时代卫国地方民歌。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·卫风《淇奥》瞻彼淇奥，绿竹猗猗。有匪君子，如切如磋，如琢如磨，瑟兮僴兮，赫兮咺兮。有匪君子，终不可谖兮。\n瞻彼淇奥，绿竹青青。有匪君子，充耳 秀莹，会弁如星。瑟兮僴兮。赫兮咺兮，有匪君子，终不可谖兮。\n瞻彼淇奥，绿竹如箦。有匪君子，如金如锡，如圭如璧。宽兮绰兮，猗重较兮。善戏谑兮，不为虐兮。\n《考槃》考槃在涧，硕人之宽。独寐寤言，永矢弗谖。\n考槃在阿，硕人之薖。独寐寤歌，永矢弗过。\n考槃在陆，硕人之轴。独寐寤宿，永矢弗告。\n《硕人》硕人其颀，衣锦褧衣。齐侯之子，卫侯之妻。东宫之妹，邢侯之姨，谭公维私。\n手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盼兮。\n硕人敖敖，说于农郊。四牡有骄，朱幩镳镳。翟茀以朝。大夫夙退，无使君劳。\n河水洋洋，北流活活。施罛濊濊，鳣鲔发发。葭菼揭揭，庶姜孽孽，庶士有朅。\n《氓》氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。\n乘彼垝垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。\n桑之未落，其叶沃若。于嗟鸠兮！无食桑葚。于嗟女兮！无与士耽。士之耽兮，犹可说也。女之耽兮，不可说也。\n桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。\n三岁为妇，靡室劳矣。夙兴夜寐，靡有朝矣 。言既遂矣，至于暴矣。兄弟不知，咥其笑矣。静言思之，躬自悼矣。\n及尔偕老，老使我怨。淇则有岸，隰则有泮。总角之宴，言笑晏晏，信誓旦旦，不思其反。反是不思，亦已焉哉！\n《竹竿》籊籊竹竿，以钓于淇。岂不尔思？远莫致之。\n泉源在左，淇水在右。女子有行，远兄弟父母。\n淇水在右，泉源在左。巧笑之瑳，佩玉之傩。\n淇水滺滺，桧楫松舟。驾言出游，以写我忧。\n《芄兰》芄兰之支 ，童子佩觿。虽则佩觿，能不我知。容兮遂兮，垂带悸兮。\n芄兰之叶，童子佩韘。虽则佩韘，能不我甲。容兮遂兮，垂带悸兮。\n《河广》谁谓河广？一苇杭之。谁谓宋远？跂予望之。\n谁谓河广？曾不容刀。谁谓宋远？曾不崇朝。\n《伯兮》伯兮朅兮，邦之桀兮。伯也执殳，为王前驱。\n自伯之东，首如飞蓬。岂无膏沐？谁适为容！\n其雨其雨，杲杲出日。愿言思伯，甘心首疾。\n焉得谖草？言树之背。愿言思伯。使我心痗。\n《有狐》有狐绥绥，在彼淇梁。心之忧矣，之子无裳。\n有狐绥绥，在彼淇厉。心之忧矣，之子无带。\n有狐绥绥，在彼淇侧。心之忧矣，之子无服。\n《木瓜》投我以木瓜，报之以琼琚。匪报也，永以为好也！\n投我以木桃，报之以琼瑶。匪报也，永以为好也！\n投我以木李，报之以琼玖。匪报也，永以为好也！\n","slug":"GuoFeng_WeiFeng1","date":"2022-07-11T00:00:00.000Z","categories_index":"国风","tags_index":"诗经,国风","author_index":"无限星火"},{"id":"0a4a93b38e821d672ad963770335165d","title":"国风·魏风","content":"　《国风·魏风》，是《诗经》十五国风之一，共七篇：葛屦、汾沮洳、园有桃、陟岵、十亩之间、伐檀、硕鼠。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·魏风《葛屦》纠纠葛屦，可以履霜？掺掺女手，可以缝裳？要之襋之，好人服之。\n好人提提，宛然左辟，佩其象揥。维是褊心，是以为刺。\n《汾沮洳》彼汾沮洳，言采其莫。彼其之子，美无度。美无度，殊异乎公路。\n彼汾一方，言采其桑。彼其之子，美如英。美如英，殊异乎公行。\n彼汾一曲，言采其藚。彼其之子，美如玉。美如玉，殊异乎公族。\n《园有桃》园有桃，其实之肴。心之忧矣，我歌且谣。不知我者，谓我士也骄。\n彼人是哉，子曰何其？心之忧矣，其谁知之？其谁知之，盖亦勿思！\n园有棘，其实之食。心之忧矣，聊以行国。不知我者，谓我士也罔极。\n彼人是哉，子曰何其？心之忧矣，其谁知之？其谁知之，盖亦勿思！\n《陟岵》陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！\n陟彼屺兮，瞻望母兮。母曰：嗟！予季行役，夙夜无寐。上慎旃哉，犹来！无弃！\n陟彼冈兮，瞻望兄兮。兄曰：嗟！予弟行役，夙夜必偕。上慎旃哉，犹来！无死！\n《十亩之间》十亩之间兮，桑者闲闲兮，行与子还兮。\n十亩之外兮，桑者泄泄兮，行与子逝兮。\n《伐檀》坎坎伐檀兮，置之河之干兮。河水清且涟猗。不稼不穑，胡取禾三百廛兮？\n不狩不猎，胡瞻尔庭有县貆兮？彼君子兮，不素餐兮！\n坎坎伐辐兮，置之河之侧兮。河水清且直猗。不稼不穑，胡取禾三百亿兮？\n不狩不猎，胡瞻尔庭有县特兮？彼君子兮，不素食兮！\n坎坎伐轮兮，置之河之漘兮。河水清且沦猗。不稼不穑，胡取禾三百囷兮？\n不狩不猎，胡瞻尔庭有县鹑兮？彼君子兮，不素飧兮！\n《硕鼠》硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。\n硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。\n硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？\n","slug":"GuoFeng_WeiFeng","date":"2022-07-10T00:00:00.000Z","categories_index":"国风","tags_index":"诗经,国风","author_index":"无限星火"},{"id":"6ffb0108ad84dc998ddf3ff03870cd96","title":"国风·王风","content":"《国风·王风》，是《诗经》十五国风之一，共十篇。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·王风《黍离》彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉？\n彼黍离离，彼稷之穗。行迈靡靡，中心如醉。知我者，谓我心忧；不知我者，谓我何求。悠悠苍天，此何人哉？\n彼黍离离，彼稷之实。行迈靡靡，中心如噎。知我者，谓我心忧；不知我者，谓我何求。悠悠苍天，此何人哉？\n《君子于役》君子于役，不知其期。曷至哉？鸡栖于埘。日之夕矣，羊牛下来。君子于役，如之何勿思！\n君子于役，不日不月。曷其有佸？鸡栖于桀。日之夕矣，羊牛下括。君子于役，苟无饥渴？\n《君子阳阳》君子阳阳，左执簧，右招我由房，其乐只且！\n君子陶陶，左执翿，右招我由敖，其乐只且！\n《扬之水》扬之水，不流束薪。彼其之子，不与我戍申。怀哉怀哉，曷月予还归哉!\n扬之水，不流束楚。彼其之子，不与我戍甫。怀哉怀哉，曷月予还归哉！\n扬之水，不流束蒲。彼其之子，不与我戍许。怀哉怀哉，曷月予还归哉！\n《中谷有蓷》中谷有蓷，其干矣。有女仳离，慨其 矣。慨其 矣，遇人之艰难矣。\n中谷有蓷，其修矣。有女仳离，条其歗矣。条其歗矣，遇人之不淑矣。\n中谷有蓷，其湿矣。有女仳离，啜其泣矣。啜其泣矣，何嗟及矣。\n《兔爰》有兔爰爰，雉离于罗。我生之初，尚无位我生之后，逢此百罹。尚寐无吪。\n有兔爰爰，雉离于罦。我生之初，尚无造；我生之后，逢此百忧。尚寐无觉。\n有兔爰爰，雉离于罿。我生之初，尚无庸；我生之后，逢此百凶。尚寐无聪。\n《葛藟》绵绵葛藟，在河之浒。终远兄弟，谓他人父。谓他人父，亦莫我顾！\n绵绵葛爰，在河之藟。终远兄弟，谓他人母。谓他人母，亦莫我有！\n绵绵葛藟，在河之漘。终远兄弟，谓他人昆。谓他人昆，亦莫我闻！\n《采葛》彼采葛兮，一日不见，如三月兮！\n彼采萧兮，一日不见，如三秋兮！\n彼采艾兮！一日不见，如三岁兮！\n《大车》大车槛槛，毳衣如菼。岂不尔思？畏子不敢。\n大车啍啍，毳衣如璊，岂不尔思？畏子不奔。\n谷则异室，死则同穴。谓予不信，有如皎日。\n《丘中有麻》丘中有麻，彼留子嗟。彼留子嗟，将其来施施。\n丘中有麦，彼留子国。彼留子国，将其来食。\n丘中有李，彼留之子。彼留之子，贻我佩玖。\n","slug":"GuoFeng_WangFeng","date":"2022-07-09T00:00:00.000Z","categories_index":"国风","tags_index":"诗经,国风","author_index":"无限星火"},{"id":"8012f8a9f55b1b4022247d597928fc7e","title":"国风·唐风","content":"《国风·唐风》是《诗经》十五国风之一。为先秦时代唐国（晋国）民歌，有些诗以冷嘲热讽的笔调形象地揭示出奴隶主贪婪成性、不劳而获的寄生本性；有些诗写征夫思家恋土和对战争的哀怨；有些诗记叙了奴隶一年四季的劳动生活，还有不少诗表现了青年男女的爱情生活。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·唐风《蟋蟀》蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。\n蟋蟀在堂，岁聿其逝。今我不乐，日月其迈。无已大康，职思其外。好乐无荒，良士蹶蹶。\n蟋蟀在堂，役车其休。今我不乐，日月其慆。无以大康。职思其忧。好乐无荒，良士休休。\n《山有枢》山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。\n山有栲，隰有杻。子有廷内，弗洒弗扫。子有钟鼓，弗鼓弗考。宛其死矣，他人是保。\n山有漆，隰有栗。子有酒食，何不日鼓瑟？且以喜乐，且以永日。宛其死矣，他人入室。\n《扬之水》扬之水，白石凿凿。素衣朱襮，从子于沃。既见君子，云何不乐？\n扬之水，白石皓皓。素衣朱绣，从子于鹄。既见君子，云何其忧？\n扬之水，白石粼粼。我闻有命，不敢以告人。\n《椒聊》椒聊之实，蕃衍盈升。彼其之子，硕大无朋。椒聊且，远条且。\n椒聊之实，蕃衍盈匊。彼其之子，硕大且笃。椒聊且，远条且。\n《绸缪》绸缪束薪，三星在天。今夕何夕，见此良人？子兮子兮，如此良人何？\n绸缪束刍，三星在隅。今夕何夕，见此邂逅？子兮子兮，如此邂逅何？\n绸缪束楚，三星在户。今夕何夕，见此粲者？子兮子兮，如此粲者何？\n《杕杜》有杕之杜，其叶湑湑。独行踽踽。岂无他人？不如我同父。\n嗟行之人，胡不比焉？人无兄弟，胡不佽焉？\n有杕之杜，其叶箐箐。独行 。岂无他人？不如我同姓。\n嗟行之人，胡不比焉？人无兄弟，胡不佽焉？\n《羔裘》羔裘豹祛，自我人居居。岂无他人？维子之故。\n羔裘豹褎，自我人究究。岂无他人？维子之好。\n《鸨羽》肃肃鸨羽，集于苞栩。王事靡盬，不能蓺稷黍。父母何怙？悠悠苍天，曷其有所？\n肃肃鸨翼，集于苞棘。王事靡盬，不能蓺黍稷。父母何食？悠悠苍天，曷其有极？\n肃肃鸨行，集于苞桑，王事靡盬，不能蓺稻梁。父母何尝？悠悠苍天，曷其有常？\n《无衣》岂曰无衣七兮？不如子之衣，安且吉兮！\n岂曰无衣六兮？不如子之衣，安且燠兮！\n《有杕之杜》有杕之杜，生于道左。彼君子兮，噬肯适我？中心好之，曷饮食之？\n有杕之杜，生于道周。彼君子兮，噬肯来游？中心好之，曷饮食之？\n《葛生》葛生蒙楚，蔹蔓于野。予美亡此，谁与？独处？\n葛生蒙棘，蔹蔓于域。予美亡此，谁与？独息？\n角枕粲兮，锦衾烂兮。予美亡此，谁与？独旦？\n夏之日，冬之夜。百岁之后，归于其居。\n冬之夜，夏之日。百岁之后，归于其室。\n《采苓》采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？\n采苦采苦，首阳之下。人之为言，苟亦无与。舍旃舍旃，苟亦无然。人之为言，胡得焉？\n采葑采葑，首阳之东。人之为言，苟亦无从。舍旃舍旃，苟亦无然。人之为言，胡得焉？\n","slug":"GuoFeng_TangFeng","date":"2022-07-08T00:00:00.000Z","categories_index":"国风","tags_index":"诗经,国风","author_index":"无限星火"},{"id":"fa0eb7b4864b9434c6ae2f3299095fe6","title":"国风·秦风","content":"国风·秦风，是《诗经》十五国风之一，共十篇，为秦地民歌。秦本为周的附庸。西周孝王封他的臣非子于秦(今甘肃天水故秦城)，疆土逐渐扩大。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·秦风《车邻》有车邻邻，有马白颠。未见君子，寺人之令。\n阪有漆，隰有栗。既见君子，并坐鼓瑟。今者不乐，逝者其耋。\n阪有桑，隰有杨。既见君子，并坐鼓簧。今者不乐，逝者其亡。\n《驷驖》驷驖孔阜，六辔在手。公之媚子，从公于狩。\n奉时辰牡，辰牡孔硕。公曰左之，舍拔则获。\n游于北园，四马既闲。輶车鸾镳，载猃歇骄。\n《小戎》小戎俴收，五楘梁辀。游环胁驱，阴靷鋈续。文茵畅毂，驾我骐 。\n言念君子，温其如玉。在其板屋，乱我心曲。\n四牡孔阜，六辔在手。骐骝是中，騧骊是骖。龙盾之合，鋈以觼軜。\n言念君子，温其在邑。方何为期？胡然我念之！\n俴驷孔群，厹矛鋈錞。蒙伐有苑，虎韔镂膺。\n交韔二弓，竹闭绲縢。言念君子，载寝载兴。厌厌良人，秩秩德音。\n《蒹葭》蒹葭苍苍，白露为霜。所谓伊人，在水一方，溯洄从之，道阻且长。溯游从之，宛在水中央。\n蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。\n蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。\n《终南》终南何有？有条有梅。君子至止，锦衣狐裘。颜如渥丹，其君也哉！\n终南何有？有纪有堂。君子至止，黻衣绣裳。佩玉将将，寿考不忘！\n《黄鸟》交交黄鸟，止于棘。谁从穆公？子车奄息。维此奄息，百夫之特。临其穴，惴惴其栗。彼苍者天，歼我良人！如可赎兮，人百其身！\n交交黄鸟，止于桑。谁从穆公？子车仲行。维此仲行，百夫之防。临其穴，惴惴其栗。彼苍者天，歼我良人！如可赎兮，人百其身！\n交交黄鸟，止于楚。谁从穆公？子车针虎。维此针虎，百夫之御。临其穴，惴惴其栗。彼苍者天，歼我良人！如可赎兮，人百其身！\n《晨风》鴥彼晨风，郁彼北林。未见君子，忧心钦钦。如何如何，忘我实多！\n山有苞栎，隰有六駮。未见君子，忧心靡乐。如何如何，忘我实多！\n山有苞棣，隰有树檖。未见君子，忧心如醉。如何如何，忘我实多！\n《无衣》岂曰无衣？与子同袍。王于兴师，修我戈矛。与子同仇！\n岂曰无衣？与子同泽。王于兴师，修我矛戟。与子偕作！\n岂曰无衣？与子同裳。王于兴师，修我甲兵。与子偕行！\n《渭阳》我送舅氏，曰至渭阳。何以赠之？路车乘黄。\n我送舅氏，悠悠我思。何以赠之？琼瑰玉佩。\n《权舆》於我乎，夏屋渠渠，今也每食无余。于嗟乎，不承权舆！\n於我乎，每食四簋，今也每食不饱。于嗟乎，不承权舆！\n","slug":"GuoFeng_QinFeng","date":"2022-07-07T00:00:00.000Z","categories_index":"国风","tags_index":"诗经,国风","author_index":"无限星火"},{"id":"3cfa525ae018955812af441dc0ffcc4b","title":"国风·齐风","content":"齐地，本是西周初姜尚的封国，后又兼并周边的一些东夷小国，春秋初一跃而为东方头等大国，其疆域大致包括今山东昌潍、临沂、惠民，德州、泰安等地，以及河北沧州南部。《齐风》就是采集于这个区域的民歌。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·齐风《鸡鸣》鸡既鸣矣，朝既盈矣。匪鸡则鸣，苍蝇之声。\n东方明矣，朝既昌矣。匪东方则明，月出之光。\n虫飞薨薨，甘与子同梦。会且归矣，无庶予子憎。\n《还》子之还兮，遭我乎狃之间兮。并驱从两肩兮，揖我谓我儇兮。\n子之茂兮，遭我乎狃之道兮。并驱从两牡兮，揖我谓我好兮。\n子之昌兮，遭我乎狃之阳兮。并驱从两狼兮，揖我谓我臧兮。\n《著》俟我于著乎而，充耳以素乎而，尚之以琼华乎而。\n俟我于庭乎而，充耳以青乎而，尚之以琼莹乎而。\n俟我于堂乎而，充耳以黄乎而，尚之以琼英乎而。\n《东方之日》东方之日兮，彼姝者子，在我室兮。在我室兮，履我即兮。\n东方之月兮，彼姝者子，在我闼兮。在我闼兮，履我发兮。\n《东方未明》东方未明，颠倒衣裳。颠之倒之，自公召之。\n东方未晞，颠倒裳衣。倒之颠之，自公令之。\n折柳樊圃，狂夫瞿瞿。不能辰夜，不夙则莫。\n《南山》南山崔崔，雄狐绥绥。鲁道有荡，齐子由归。既曰归止，曷又怀止？\n葛屦五两，冠緌双止。鲁道有荡，齐子庸止。既曰庸止，曷又从止？\n蓺麻如之何？衡从其亩。取妻如之何？必告父母。既曰告止，曷又鞠止？\n析薪如之何？匪斧不克。取妻如之何？匪媒不得。既曰得止，曷又极止？\n《甫田》无田甫田，维莠骄骄。无思远人，劳心忉忉。\n无田甫田，维莠桀桀。无思远人，劳心怛怛。\n婉兮娈兮。总角丱兮。未几见兮，突而弁兮！\n《卢令》卢令令，其人美且仁。\n卢重环，其人美且鬈。\n卢重鋂，其人美且偲。\n《敝笱》敝笱在梁，其鱼鲂鳏。齐子归止，其从如云。\n敝笱在梁，其鱼鲂鱮。齐子归止，其从如雨。\n敝笱在梁，其鱼唯唯。齐子归止，其从如水。\n《载驱》载驱薄薄，蕈茀朱郭。鲁道有荡，齐子发夕。\n四骊济济，垂辔沵沵。鲁道有荡，齐子岂弟。\n汶水汤汤，行人彭彭。鲁道有荡，齐子翱翔。\n汶水滔滔，行人儦儦。鲁道有荡，齐了游敖。\n《猗嗟》猗嗟昌兮，颀而长兮。抑若扬兮，美目扬兮。巧趋跄兮，射则臧兮。\n猗嗟名兮，美目清兮。仪既成兮，终日射侯，不出正兮，展我甥兮。\n猗嗟娈兮，清扬婉兮。舞则选兮，射则贯兮，四矢反兮，以御乱兮。\n","slug":"GuoFeng_QiFeng","date":"2022-07-06T00:00:00.000Z","categories_index":"国风","tags_index":"诗经,国风","author_index":"无限星火"},{"id":"fddb6500ab854c7116fb6226fcf3f445","title":"国风·桧风","content":"《国风·桧风》，是《诗经》十五国风之一，共4篇。桧领土在今郑州周边，后为郑国所灭。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·桧风《羔裘》羔裘逍遥，狐裘以朝。岂不尔思？劳心忉忉。\n羔裘翱翔，狐裘在堂。岂不尔思？我心忧伤。\n羔裘如膏，日出有曜。岂不尔思？中心是悼。\n《素冠》庶见素冠兮，棘人栾栾兮。劳心慱慱兮。\n庶见素衣兮，我心伤悲兮。聊与子同归兮。\n庶见素韠兮，我心蕴结兮。聊与子如一兮。\n《隰有苌楚》隰有苌楚，猗傩其枝，夭之沃沃，乐子之无知。\n隰有苌楚，猗傩其华，夭之沃沃。乐子之无家。\n隰有苌楚，猗傩其实，夭之沃沃。乐子之无室。\n《匪风》匪风发兮，匪车偈兮。顾瞻周道，中心怛兮。\n匪风飘兮，匪车嘌兮。顾瞻周道，中心吊兮。\n谁能亨鱼？溉之釜鬵。谁将西归？怀之好音。\n","slug":"GuoFeng_GuiFeng","date":"2022-07-05T00:00:00.000Z","categories_index":"国风","tags_index":"诗经,国风","author_index":"无限星火"},{"id":"2e33c57e3f37b42f4b3ab2a097bff133","title":"国风·陈风","content":"《国风·陈风》，是《诗经》十五国风之一，共10篇。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·陈风《宛丘》子之汤兮，宛丘之上兮。洵有情兮，而无望兮。\n坎其击鼓，宛丘之下。无冬无夏，值其鹭羽。\n坎其击缶，宛丘之道。无冬无夏，值其鹭翿。\n《东门之枌》东门之枌，宛丘之栩。子仲之子，婆娑其下。\n穀旦于差，南方之原。不绩其麻，市也婆娑。\n穀旦于逝，越以鬷迈。视尔如荍，贻我握椒。\n《衡门》衡门之下，可以栖迟。泌之洋洋，可以乐饥。\n岂其食鱼，必河之鲂？岂其取妻，必齐之姜？\n岂其食鱼，必河之鲤？岂其取妻，必宋之子？\n《东门之池》东门之池，可以沤麻。彼美淑姬，可与晤歌。\n东门之池，可以沤纻。彼美淑姬，可与晤语。\n东门之池，可以沤菅。彼美淑姬，可与晤言。\n《东门之杨》东门之杨，其叶牂牂。昏以为期，明星煌煌。\n东门之杨，其叶肺肺。昏以为期，明星晢晢。\n《墓门》墓门有棘，斧以斯之。夫也不良，国人知之。知而不已，谁昔然矣。\n墓门有梅，有鸮萃止。夫也不良，歌以讯之。讯予不顾，颠倒思予。\n《防有鹊巢》防有鹊巢，邛有旨苕。谁侜予美？心焉忉忉。\n中唐有甓，邛有旨鷊。谁侜予美？心焉惕惕。\n《月出》月出皎兮。佼人僚兮。舒窈纠兮。劳心悄兮。\n月出皓兮。佼人懰兮。舒忧受兮。劳心慅兮。\n月出照兮。佼人燎兮。舒夭绍兮。劳心惨兮。\n《株林》胡为乎株林？从夏南兮！匪适株林，从夏南兮！\n驾我乘马，说于株野。乘我乘驹，朝食于株！\n《泽陂》彼泽之陂，有蒲与荷。有美一人，伤如之何？寤寐无为，涕泗滂沱。\n彼泽之陂，有蒲与蕳。有美一人，硕大且卷。寤寐无为，中心悁悁。\n彼泽之陂，有蒲菡萏。有美一人，硕大且俨。寤寐无为，辗转伏枕。\n","slug":"GuoFeng_ChenFeng","date":"2022-07-04T00:00:00.000Z","categories_index":"国风","tags_index":"诗经,国风","author_index":"无限星火"},{"id":"9e71970ce5f85f1b4ebb51aef315a08b","title":"国风·曹风","content":"《国风·曹风》是《诗经》十五国风之一，共四篇。曹，国名。西周初周武王封其弟曹叔振铎(duó)于曹国，建都陶丘(今山东省菏泽市定陶区)。公元前487年为宋景公所灭。曹国的统治区在今山东菏泽地区一带。曹风就是这一区域的诗。曹诗产生的时代，从内容判断，多为东迁以后，在风诗中，它产生的时代较晚。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·曹风《蜉蝣》蜉蝣之羽，衣裳楚楚。心之忧矣，于我归处。\n蜉蝣之翼，采采衣服。心之忧矣，于我归息。\n蜉蝣掘阅，麻衣如雪。心之忧矣，于我归说。\n《候人》彼候人兮，何戈与祋。彼其之子，三百赤芾。\n维鹈在梁，不濡其翼。彼其之子，不称其服。\n维鹈在梁，不濡其咮。彼其之子，不遂其媾。\n荟兮蔚兮，南山朝隮。婉兮娈兮，季女斯饥。\n《南山》南山崔崔，雄狐绥绥。鲁道有荡，齐子由归。既曰归止，曷又怀止？\n葛屦五两，冠緌双止。鲁道有荡，齐子庸止。既曰庸止，曷又从止？\n蓺麻如之何？衡从其亩。取妻如之何？必告父母。既曰告止，曷又鞠止？\n析薪如之何？匪斧不克。取妻如之何？匪媒不得。既曰得止，曷又极止？\n《甫田》无田甫田，维莠骄骄。无思远人，劳心忉忉。\n无田甫田，维莠桀桀。无思远人，劳心怛怛。\n婉兮娈兮。总角丱兮。未几见兮，突而弁兮！\n《卢令》卢令令，其人美且仁。\n卢重环，其人美且鬈。\n卢重鋂，其人美且偲。\n《敝笱》敝笱在梁，其鱼鲂鳏。齐子归止，其从如云。\n敝笱在梁，其鱼鲂鱮。齐子归止，其从如雨。\n敝笱在梁，其鱼唯唯。齐子归止，其从如水。\n《载驱》载驱薄薄，蕈茀朱郭。鲁道有荡，齐子发夕。\n四骊济济，垂辔沵沵。鲁道有荡，齐子岂弟。\n汶水汤汤，行人彭彭。鲁道有荡，齐子翱翔。\n汶水滔滔，行人儦儦。鲁道有荡，齐了游敖。\n《猗嗟》猗嗟昌兮，颀而长兮。抑若扬兮，美目扬兮。巧趋跄兮，射则臧兮。\n猗嗟名兮，美目清兮。仪既成兮，终日射侯，不出正兮，展我甥兮。\n猗嗟娈兮，清扬婉兮。舞则选兮，射则贯兮，四矢反兮，以御乱兮。\n","slug":"GuoFeng_CaoFeng","date":"2022-07-03T00:00:00.000Z","categories_index":"国风","tags_index":"诗经,国风","author_index":"无限星火"},{"id":"1d605989dc185efdc15c5f0d41581277","title":"国风·豳风","content":"豳（音bīn）风，是《诗经》十五国风之一。共七篇，为先秦时代豳地华夏族民歌。豳同邠，古都邑名，在今甘肃庆阳、陕西旬邑、彬县一带，是周族部落的发祥地。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·豳风《七月》七月流火，九月授衣。一之日觱发，二之日栗烈。无衣无褐，何以卒岁？三之日于耜，四之日举趾。同我妇子，馌彼南亩。田畯至喜。\n七月流火，九月授衣。春日载阳，有鸣仓庚。女执懿筐，遵彼微行，爰求柔桑。春日迟迟，采蘩祁祁。女心伤悲，殆及公子同归。\n七月流火，八月萑苇。蚕月条桑，取彼斧斨。以伐远扬，猗彼女桑。七月鸣鵙，八月载绩。载玄载黄，我朱孔阳，为公子裳。\n四月秀葽，五月鸣蜩。八月其获，十月陨萚。一之日于貉，取彼狐狸，为公子裘。二之日其同，载缵武功。言私其豵，献豜于公。\n五月斯螽动股，六月莎鸡振羽。七月在野，八月在宇，九月在户，十月蟋蟀，入我床下。穹窒熏鼠，塞向墐户。嗟我妇子，曰为改岁，入此室处。\n六月食郁及薁，七月亨葵及菽。八月剥枣，十月获稻。为此春酒，以介眉寿。七月食瓜，八月断壶，九月叔苴，采荼薪樗。食我农夫。\n九月筑场圃，十月纳禾稼。黍稷重穋，禾麻菽麦。嗟我农夫，我稼既同，上入执宫功。昼尔于茅，宵尔索綯，亟其乘屋，其始播百谷。\n二之日凿冰冲冲，三之日纳于凌阴。四之日其蚤，献羔祭韭。九月肃霜，十月涤场。朋酒斯飨，曰杀羔羊，跻彼公堂。称彼兕觥：万寿无疆！\n《鸱鸮》鸱鸮鸱鸮，既取我子，无毁我室。恩斯勤斯，鬻子之闵斯。\n迨天之未阴雨，彻彼桑土，绸缪牖户。今女下民，或敢侮予？\n予手拮据，予所捋荼。予所蓄租，予口卒瘏，曰予未有室家。\n予羽谯谯，予尾翛翛，予室翘翘。风雨所漂摇，予维音哓哓！\n《东山》我徂东山，慆慆不归。我来自东，零雨其濛。我东曰归，我心西悲。制彼裳衣，勿士行枚。蜎蜎者蠋，烝在桑野。敦彼独宿，亦在车下。\n我徂东山，慆慆不归。我来自东，零雨其濛。果臝之实，亦施于宇。伊威在室，蠨蛸在户。町畽鹿场，熠耀宵行。不可畏也，伊可怀也。\n我徂东山，慆慆不归。我来自东，零雨其濛。鹳鸣于垤，妇叹于室。洒扫穹窒，我征聿至。有敦瓜苦，烝在栗薪。自我不见，于今三年。\n我徂东山，慆慆不归。我来自东，零雨其濛。仓庚于飞，熠耀其羽。之子于归，皇驳其马。亲结其缡，九十其仪。其新孔嘉，其旧如之何？\n《破斧》既破我斧，又缺我斨。周公东征，四国是皇。哀我人斯，亦孔之将。\n既破我斧，又缺我锜。周公东征，四国是遒。哀我人斯，亦孔之嘉。\n既破我斧，又缺我銶。周公东征，四国是遒。哀我人斯，亦孔之休。\n《伐柯》伐柯如何？匪斧不克。取妻如何？匪媒不得。\n伐柯伐柯，其则不远。我觏之子，笾豆有践。\n《九罭》九罭之鱼，鳟鲂。我觏之子，衮衣绣裳。\n鸿飞遵渚，公归无所，於女信处。\n鸿飞遵陆，公归不复，於女信宿。\n是以有衮衣兮，无以我公归兮，无使我心悲兮。\n《狼跋》狼跋其胡，载疐其尾。公孙硕肤，赤舄几几。\n狼疐其尾，载跋其胡。公孙硕肤，德音不瑕？\n","slug":"GuoFeng_BinFeng","date":"2022-07-02T00:00:00.000Z","categories_index":"国风","tags_index":"诗经,国风","author_index":"无限星火"},{"id":"9860c10211fca0daaedd9f76e7a4e151","title":"国风·邶风","content":"《邶风》为邶地民歌，约相当于今河南省淇县以北，汤阴县东南一带地方。《国风》是《诗经》的一部分。大抵是周初至春秋间各诸侯国民间诗歌。国风是《诗经》中的精华，是华夏民族文艺宝库中璀璨的明珠。\n国风·邶风《柏舟》泛彼柏舟，亦泛其流。耿耿不寐，如有隐忧。微我无酒，以敖以游。\n我心匪鉴，不可以茹。亦有兄弟，不可以据。薄言往诉，逢彼之怒。\n我心匪石，不可转也。我心匪席，不可卷也。威仪棣棣，不可选也。\n忧心悄悄，愠于群小。觏闵既多，受侮不少。静言思之，寤辟有摽。\n日居月诸，胡迭而微？心之忧矣，如匪浣衣。静言思之，不能奋飞。\n《绿衣》绿兮衣兮，绿衣黄裹。心之忧矣，曷维其已！\n绿兮衣兮，绿衣黄裳。心之忧矣，曷维其亡！\n绿兮丝兮，女所治兮。我思古人，俾无訧兮！\n絺兮绤兮，凄其以风。我思古人，实获我心！\n《燕燕》燕燕于飞，差池其羽。之子于归，远送于野。瞻望弗及，泣涕如雨。\n燕燕于飞，颉之颃之。之子于归，远于将之。瞻望弗及，伫立以泣。\n燕燕于飞，下上其音。之子于归，远送于南。瞻望弗及，实劳我心。\n仲氏任只，其心塞渊。终温且惠，淑慎其身。先君之思，以勖寡人。\n《日月》日居月诸，照临下土。乃如之人兮，逝不古处？胡能有定？宁不我顾。\n日居月诸，下土是冒。乃如之人兮，逝不相好。胡能有定？宁不我报。\n日居月诸，出自东方。乃如之人兮，德音无良。胡能有定？俾也可忘。\n日居月诸，东方自出。父兮母兮，畜我不卒。胡能有定？报我不述。\n《终风》终风且暴，顾我则笑，谑浪笑敖，中心是悼。\n终风且霾，惠然肯来，莫往莫来，悠悠我思。\n终风且曀，不日有曀，寤言不寐，愿言则嚏。\n曀曀其阴，虺虺其雷，寤言不寐，愿言则怀。\n《击鼓》击鼓其镗，踊跃用兵。土国城漕，我独南行。\n从孙子仲，平陈与宋。不我以归，忧心有忡。\n爰居爰处？爰丧其马？于以求之？于林之下。\n死生契阔，与子成说。执子之手，与子偕老。\n于嗟阔兮，不我活兮。于嗟洵兮，不我信兮。\n《凯风》凯风自南，吹彼棘心。棘心夭夭，母氏劬劳。\n凯风自南，吹彼棘薪。母氏圣善，我无令人。\n爰有寒痊在浚之下。有子七人，母氏劳苦。\n睍黄鸟，载好其音。?有子七人，莫慰母心。\n《雄雉》雄雉于飞，泄泄其羽。我之怀矣，自诒伊阻。\n雄雉于飞，下上其音。展矣君子，实劳我心。\n瞻彼日月，悠悠我思。道之云远，曷云能来？\n百尔君子，不知德行。不忮不求，何用不臧。\n《匏有苦叶》匏有苦叶，济有深涉。深则厉，浅则揭。\n有瀰济盈，有鷕雉鸣。济盈不濡轨，雉鸣求其牡。\n雍雍鸣雁，旭日始旦。士如归妻，迨冰未泮。\n招招舟子，人涉卬否。不涉卬否，卬须我友。\n《谷风》习习谷风，以阴以雨。黾勉同心，不宜有怒。采葑采菲，无以下体？德音莫违，及尔同死。\n行道迟迟，中心有违。不远伊迩，薄送我畿。谁谓荼苦，其甘如荠。宴尔新婚，如兄如弟。\n泾以渭浊，湜湜其沚。宴尔新婚，不我屑以。毋逝我梁，毋发我笱。我躬不阅，遑恤我后。\n就其深矣，方之舟之。就其浅矣，泳之游之。何有何亡，黾勉求之。凡民有丧，匍匐救之。\n不我能畜，反以我为仇。既阻我德，贾用不售。昔育恐育鞫，及尔颠覆。既生既育，比予于毒。\n我有旨蓄，亦以御冬。宴尔新婚，以我御穷。有洸有溃，既诒我肄。不念昔者，伊余来塈。\n《式微》式微，式微，胡不归？微君之故，胡为乎中露！\n式微，式微，胡不归？微君之躬，胡为乎泥中！\n《旄丘》旄丘之葛兮，何诞之节兮。叔兮伯兮，何多日也？\n何其处也？必有与也！何其久也？必有以也！\n狐裘蒙戎，匪车不东。叔兮伯兮，靡所与同。\n琐兮尾兮，流离之子。叔兮伯兮，褎如充耳。\n《简兮》简兮简兮，方将万舞。日之方中，在前上处。\n硕人俣俣，公庭万舞。有力如虎，执辔如组。\n左手执龠，右手秉翟。赫如渥赭，公言锡爵。\n山有榛，隰有苓。云谁之思？西方美人。彼美人兮，西方之人兮。\n《泉水》毖彼泉水，亦流于淇。有怀于卫，靡日不思。娈彼诸姬，聊与之谋。\n出宿于 ，饮饯于祢。女子有行，远父母兄弟，问我诸姑，遂及伯姊。\n出宿于干，饮饯于言。载脂载辖，还车言迈。遄臻于卫，不瑕有害？\n我思肥泉，兹之永叹。思须与漕，我心悠悠。驾言出游，以写我忧。\n《北门》出自北门，忧心殷殷。终窭且贫，莫知我艰。已焉哉！天实为之，谓之何哉！\n王事适我，政事一埤益我。我入自外，室人交遍谪我。已焉哉！天实为之，谓之何哉！\n王事敦我，政事一埤遗我。我入自外，室人交遍摧我。已焉哉！天实为之，谓之何哉！\n《北风》北风其凉，雨雪其雱。惠而好我，携手同行。其虚其邪？既亟只且！\n北风其喈，雨雪其霏。惠而好我，携手同归。其虚其邪？既亟只且！\n莫赤匪狐，莫黑匪乌。惠而好我，携手同车。其虚其邪？既亟只且！\n《静女》静女其姝，俟我于城隅。爱而不见，搔首踟蹰。\n静女其娈，贻我彤管。彤管有炜，说怿女美。\n自牧归荑，洵美且异。匪女之为美，美人之贻。\n《新台》新台有氵此，河水瀰瀰。燕婉之求，蘧篨不鲜。\n新台有洒，河水浼浼。燕婉之求，蘧篨不殄。\n鱼网之设，鸿则离之。燕婉之求，得此戚施。\n《二子乘舟》二子乘舟，泛泛其景。愿言思子，中心养养！\n二子乘舟，泛泛其逝。愿言思子，不瑕有害？\n","slug":"GuoFeng_BeiFeng","date":"2022-07-01T00:00:00.000Z","categories_index":"国风","tags_index":"诗经,国风","author_index":"无限星火"}]